<html>
<head>
<meta http-equiv="Content-Type" content="text/html; charset=utf-8">
<title>AN.8.63</title>
<link rel="stylesheet" type="text/css" href="../js/ext/resources/css/ext-all.css">
<script type="text/javascript" src="../js/ext/adapter/ext/ext-base.js"></script>
<script type="text/javascript" src="../js/ext/ext-all.js"></script>
<script type="text/javascript" src="../js/jquery.js"></script>
<script type="text/javascript" src="an.js"></script>
<link rel="stylesheet" type="text/css" href="sa.css">
<script type="text/javascript">draw_layout();do_some_thing();</script>
</head>

<body>
<div id="notediv"></div>
<div id="north">
<table border="0" cellpadding="0" cellspacing="0" width="900" bgcolor="#EDFFE1">
    <tr>
     <td><div align="right">
   <form name="search_form" action="an.php"><span style="font-size: 18pt; color: #525000">
 經號：
       <input type="text" name="keyword" style="font-size: 14pt; color: #525000" size="1">
       <input type="submit" name="button1" value="進入" style="font-size: 12pt; background-color: #EDFFE1; color: #003AE8">　　
</form></div></td>
     <td><div align="left">
   <form name="search_form" action="ANsearch.php">
　　<input type="text" name="keyword" style="font-size: 18pt; color: #54547E"  size="10">
 <input type="submit" name="button1" value="檢索" style="font-size: 14pt; background-color: #EDFFE1; color: #003AE8"><span style="font-size: 18pt">
<span class="update_time">(AN.8.63 <script language="javascript">document.writeln(document.lastModified);</script>更新)</span>
   </form></div></td>
    </tr>
  </table>
</div>
<div style="display: none">
<div id="center">
<div class="nikaya">
<span class="sutra_name">增支部8集63經/簡要經</span>(莊春江譯)
<br>　　那時，<a onMouseover="note(this,39);">某位比丘</a>去見<a onMouseover="note(this,12);">世尊</a>。……（中略）在一旁坐好後，那位比丘對世尊這麼說：
<br>　　「<a onMouseover="note(this,45);">大德</a>！請世尊簡要地教導我法，我聽聞世尊的法後，能住於獨處、隱退、不放逸、熱心、自我努力，<a onMouseover="note(this,44);">那就好了</a>！」
<br>　　「這裡，一些愚鈍男子只這樣的請求我，當法已被說時，他們只想跟隨著我。」
<br>　　「大德！請世尊簡要地教導我法，請<a onMouseover="note(this,8);">善逝</a>簡要地教導我法，也許我能了知世尊所講述的義理，也許我能成為世尊所講述的繼承人。」
<br>　　「那麼，<a onMouseover="note(this,31);">比丘</a>！在這裡，你應該這麼學：『我的內心將被住立、被善建立，心將不被已生起的惡不善法<a onMouseover="note(this,530);">持續遍取</a>。』比丘！你應該這麼學。
<br>　　比丘，當你的內心將被住立、被善建立，心不被已生起的惡不善法持續遍取時，比丘！從那之後，你應該這麼學：『我的<a onMouseover="note(this,589);">慈心解脫</a>將被<a onMouseover="note(this,94);">修習</a>、被<a onMouseover="note(this,95);">多修習</a>，作為車輛、作為基礎、已實行、成為習慣、善精勤的。』比丘！你應該這麼學。
<br>　　比丘，當你的這個定這麼被修習、被多修習時，比丘！從那之後，這個定：你應該修習<a onMouseover="note(this,175);">有尋有伺</a>、你應該修習無尋而只有伺、你應該修習無尋無伺、你應該修習有喜、你應該修習無喜、你應該修習悅意俱行、你應該修習<a onMouseover="local(this,1);"><a onMouseover="note(this,228);">平靜</a>俱行</a>。
<br>　　比丘，當你的這個定這麼被修習、被善修習時，比丘！從那之後，你應該這麼學：『我的悲心解脫……我的喜悅心解脫……我的平靜心解脫將被修習、被多修習，作為車輛、作為基礎、已實行、成為習慣、善精勤的。』比丘！你應該這麼學。
<br>　　比丘，當你的這個定這麼被修習、被多修習時，比丘！從那之後，這個定：你應該修習有尋有伺、你應該修習無尋而只有伺、你應該修習無尋無伺、你應該修習有喜、你應該修習無喜、你應該修習悅意俱行、你應該修習平靜俱行。
<br>　　比丘，當你的這個定這麼被修習、被善修習時，比丘！從那之後，你應該這麼學：『我將住於<a onMouseover="note(this,176);">在身上隨觀身</a>，熱心、正知、有念，能調伏對於世間的貪與憂。』比丘！你應該這麼學。
<br>　　比丘，當你的這個定這麼被修習、被多修習時，比丘！從那之後，這個定：你應該修習有尋有伺、你應該修習無尋而只有伺、你應該修習無尋無伺、你應該修習有喜、你應該修習無喜、你應該修習悅意俱行、你應該修習平靜俱行。
<br>　　比丘，當你的這個定這麼被修習、被善修習時，比丘！從那之後，你應該這麼學：『我將住於在受上隨觀受，熱心、正知、有念，能調伏對於世間的貪與憂。』[……（中略）]『我將住於在心上隨觀心，熱心、正知、有念，能調伏對於世間的貪與憂。』[……（中略）]『我將住於在法上隨觀法，熱心、正知、有念，能調伏對於世間的貪與憂。』比丘！你應該這麼學。
<br>　　比丘，當你的這個定這麼被修習、被多修習時，比丘！從那之後，這個定：你應該修習有尋有伺、你應該修習無尋而只有伺、你應該修習無尋無伺、你應該修習有喜、你應該修習無喜、你應該修習悅意俱行、你應該修習平靜俱行。
<br>　　比丘，當你的這個定這麼被修習、被善修習時，比丘！從那之後，你[將]<a onMouseover="local(this,2);">行走</a>前往之處，都是安樂之處；你將站立之處，都是安樂之處；你將坐下之處，都是安樂之處；你將躺下之處，都是安樂之處。」
<br>　　那時，那位比丘被世尊以此教誡教誡，起座向世尊<a onMouseover="note(this,46);">問訊</a>，然後<a onMouseover="note(this,47);">作右繞</a>，接著離開。
<br>　　那時，當那位比丘住於獨處、隱退、不放逸、熱心、自我努力時，不久，以<a onMouseover="note(this,242);">證智</a>自作證後，在當生中<a onMouseover="note(this,66);">進入後住於</a>那<a onMouseover="note(this,41);">善男子</a>之所以從在家而正確地出家，<a onMouseover="note(this,48);">成為非家生活</a>的梵行無上目標，他證知：「<a onMouseover="note(this,18);">出生已盡</a>，<a onMouseover="note(this,19);">梵行已完成</a>，<a onMouseover="note(this,20);">應該作的已作</a>，<a onMouseover="note(this,21);">不再有這樣[輪迴]的狀態</a>了。」
<br>　　那位比丘成為眾<a onMouseover="note(this,5);">阿羅漢</a>之一。
<br>
</div>
</div>
<div id="east">
<div class="pali">
AN.8.63/ 3. Saṃkhittasuttaṃ 
<br>　　 63. Atha kho aññataro bhikkhu yena bhagavā tenupasaṅkami …pe… ekamantaṃ nisinno kho so bhikkhu bhagavantaṃ etadavoca– “sādhu me, bhante, bhagavā saṃkhittena dhammaṃ desetu, yamahaṃ bhagavato dhammaṃ sutvā eko vūpakaṭṭho appamatto ātāpī pahitatto vihareyyan”ti. “Evamevaṃ panidhekacce moghapurisā mamaññeva ajjhesanti. Dhamme ca bhāsite mamaññeva anubandhitabbaṃ maññantī”ti. “Desetu me, bhante, bhagavā saṃkhittena dhammaṃ, desetu sugato saṃkhittena dhammaṃ. Appeva nāmāhaṃ bhagavato bhāsitassa atthaṃ ājāneyyaṃ, appeva nāmāhaṃ bhagavato bhāsitassa dāyādo assan”ti. “Tasmātiha te, bhikkhu evaṃ sikkhitabbaṃ– ‘ajjhattaṃ me cittaṃ ṭhitaṃ bhavissati susaṇṭhitaṃ, na ca uppannā pāpakā akusalā dhammā cittaṃ pariyādāya ṭhassantī’ti. Evañhi te, bhikkhu, sikkhitabbaṃ”.
<br>　　 “Yato kho te, bhikkhu, ajjhattaṃ cittaṃ ṭhitaṃ hoti susaṇṭhitaṃ, na ca uppannā pāpakā akusalā dhammā cittaṃ pariyādāya tiṭṭhanti, tato te, bhikkhu, evaṃ sikkhitabbaṃ– ‘mettā me cetovimutti bhāvitā bhavissati bahulīkatā yānīkatā vatthukatā anuṭṭhitā paricitā susamāraddhā’ti. Evañhi te, bhikkhu, sikkhitabbaṃ.
<br>　　 “Yato kho te, bhikkhu, ayaṃ samādhi evaṃ bhāvito hoti bahulīkato, tato tvaṃ, bhikkhu, imaṃ samādhiṃ savitakkampi savicāraṃ bhāveyyāsi, avitakkampi vicāramattaṃ bhāveyyāsi, avitakkampi avicāraṃ bhāveyyāsi, sappītikampi bhāveyyāsi, nippītikampi bhāveyyāsi, sātasahagatampi bhāveyyāsi, upekkhāsahagatampi bhāveyyāsi.
<br>　　 “Yato kho, te bhikkhu, ayaṃ samādhi evaṃ bhāvito hoti subhāvito, tato te, bhikkhu, evaṃ sikkhitabbaṃ– ‘karuṇā me cetovimutti… muditā me cetovimutti… upekkhā me cetovimutti bhāvitā bhavissati bahulīkatā yānīkatā vatthukatā anuṭṭhitā paricitā susamāraddhā’ti. Evañhi te, bhikkhu, sikkhitabbaṃ.
<br>　　 “Yato kho te, bhikkhu, ayaṃ samādhi evaṃ bhāvito hoti subhāvito, tato tvaṃ, bhikkhu, imaṃ samādhiṃ savitakkasavicārampi bhāveyyāsi, avitakkavicāramattampi bhāveyyāsi, avitakka-avicārampi bhāveyyāsi, sappītikampi bhāveyyāsi, nippītikampi bhāveyyāsi, sātasahagatampi bhāveyyāsi, upekkhāsahagatampi bhāveyyāsi.
<br>　　 “Yato kho te, bhikkhu, ayaṃ samādhi evaṃ bhāvito hoti subhāvito, tato te, bhikkhu, evaṃ sikkhitabbaṃ– ‘kāye kāyānupassī viharissāmi ātāpī sampajāno satimā, vineyya loke abhijjhādomanassan’ti. Evañhi te, bhikkhu, sikkhitabbaṃ.
<br>　　 “Yato kho te, bhikkhu, ayaṃ samādhi evaṃ bhāvito hoti bahulīkato, tato tvaṃ, bhikkhu, imaṃ samādhiṃ savitakkasavicārampi bhāveyyāsi, avitakkavicāramattampi bhāveyyāsi, avitakka-avicārampi bhāveyyāsi, sappītikampi bhāveyyāsi, nippītikampi bhāveyyāsi, sātasahagatampi bhāveyyāsi upekkhāsahagatampi bhāveyyāsi.
<br>　　 “Yato kho te, bhikkhu, ayaṃ samādhi evaṃ bhāvito hoti subhāvito, tato te, bhikkhu evaṃ sikkhitabbaṃ– ‘vedanāsu vedanānupassī viharissāmi ātāpī sampajāno satimā, vineyya loke abhijjhādomanassan’ti; citte cittānupassī viharissāmi ātāpī sampajāno satimā, vineyya loke abhijjhādomanassan’ti; dhammesu dhammānupassī viharissāmi ātāpī sampajāno satimā, vineyya loke abhijjhādomanassan’ti. Evañhi te, bhikkhu, sikkhitabbaṃ.
<br>　　 “Yato kho te, bhikkhu, ayaṃ samādhi evaṃ bhāvito hoti bahulīkato, tato tvaṃ, bhikkhu, imaṃ samādhiṃ savitakkasavicārampi bhāveyyāsi, avitakkavicāramattampi bhāveyyāsi, avitakka-avicārampi bhāveyyāsi, sappītikampi bhāveyyāsi, nippītikampi bhāveyyāsi, sātasahagatampi bhāveyyāsi, upekkhāsahagatampi bhāveyyāsi.
<br>　　 “Yato kho te, bhikkhu, ayaṃ samādhi evaṃ bhāvito hoti subhāvito, tato tvaṃ, bhikkhu, yena yeneva gagghasi phāsuṃyeva gagghasi, yattha yattha ṭhassasi phāsuṃyeva ṭhassasi, yattha yattha nisīdissasi phāsuṃyeva nisīdissasi, yattha yattha seyyaṃ kappessasi phāsuṃyeva seyyaṃ kappessasī”ti.
<br>　　 Atha kho so bhikkhu bhagavatā iminā ovādena ovadito uṭṭhāyāsanā bhagavantaṃ abhivādetvā padakkhiṇaṃ katvā pakkāmi. Atha kho so bhikkhu eko vūpakaṭṭho appamatto ātāpī pahitatto viharanto nacirasseva– yassatthāya kulaputtā sammadeva agārasmā anagāriyaṃ pabbajanti, tadanuttaraṃ– brahmacariyapariyosānaṃ diṭṭheva dhamme sayaṃ abhiññā sacchikatvā upasampajja vihāsi. “Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā”ti abbhaññāsi. Aññataro ca pana so bhikkhu arahataṃ ahosīti. Tatiyaṃ.
<br>
</div>
</div>
<div id="south">
<div class="comp">
<span class="sutra_name">漢巴經文比對</span>(莊春江作)：
<br>　　<span id="note1">「有尋有伺……平靜俱行」(savitakkampi savicāraṃ(savitakkasavicārampi)……upekkhāsahagatampi)，指初禪到第四禪，加入阿毘達摩時代出現的其間中間定，參看MN.128。</span>
<br>　　<span id="note2">「行走」(gagghasi，疑為gacchasi之訛)，菩提比丘長老英譯為「行走」(walk)。</span>
<br>
</div>
</div>
</div>
</body>
</html>
