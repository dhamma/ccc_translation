<html>
<head>
<meta http-equiv="Content-Type" content="text/html; charset=utf-8">
<title>AN.10.172</title>
<link rel="stylesheet" type="text/css" href="../js/ext/resources/css/ext-all.css">
<script type="text/javascript" src="../js/ext/adapter/ext/ext-base.js"></script>
<script type="text/javascript" src="../js/ext/ext-all.js"></script>
<script type="text/javascript" src="../js/jquery.js"></script>
<script type="text/javascript" src="an.js"></script>
<link rel="stylesheet" type="text/css" href="sa.css">
<script type="text/javascript">draw_layout();do_some_thing();</script>
</head>

<body>
<div id="notediv"></div>
<div id="north">
<table border="0" cellpadding="0" cellspacing="0" width="900" bgcolor="#EDFFE1">
    <tr>
     <td><div align="right">
   <form name="search_form" action="an.php"><span style="font-size: 18pt; color: #525000">
 經號：
       <input type="text" name="keyword" style="font-size: 14pt; color: #525000" size="1">
       <input type="submit" name="button1" value="進入" style="font-size: 12pt; background-color: #EDFFE1; color: #003AE8">　　
</form></div></td>
     <td><div align="left">
   <form name="search_form" action="ANsearch.php">
　　<input type="text" name="keyword" style="font-size: 18pt; color: #54547E"  size="10">
 <input type="submit" name="button1" value="檢索" style="font-size: 14pt; background-color: #EDFFE1; color: #003AE8"><span style="font-size: 18pt">
<span class="update_time">(AN.10.172 <script language="javascript">document.writeln(document.lastModified);</script>更新)</span>
   </form></div></td>
    </tr>
  </table>
</div>
<div style="display: none">
<div id="center">
<div class="nikaya">
<span class="sutra_name">增支部10集172經/非法經第二</span>(莊春江譯)
<br>　　「<a onMouseover="note(this,31);">比丘</a>們！非法與法應該被知道，無利益與利益應該被知道；知道非法與法後，知道無利益與利益後，應該依法、依利益如是而實行。」這就是世尊所說，世尊說了這個後，就起座進入住處。
<br>　　那時，當世尊離去不久，那些比丘這麼想：
<br>　　「<a onMouseover="note(this,201);">學友</a>們！這裡，世尊為我們簡要地誦說這總說，未解析義理後，就起座進入住處：『比丘們！非法與法應該被知道，無利益與利益應該被知道；知道非法與法後，知道無利益與利益後，應該依法、依利益如是而實行。』誰能詳細解說這世尊簡要誦說的總說；未解析的義理呢？」
<br>　　那時，那些比丘這麼想：
<br>　　「這位<a onMouseover="note(this,200);">尊者</a>摩訶迦旃延，為<a onMouseover="note(this,145);">大師</a>所稱讚，同梵行智者所尊重，尊者摩訶迦旃延能詳細解說這世尊簡要誦說的總說；未解析的義理。讓我們去見尊者摩訶迦旃延。抵達後，問尊者摩訶迦旃延這個義理，我們將如尊者摩訶迦旃延的解說<a onMouseover="note(this,57);">憶持</a>它。」
<br>　　那時，那些比丘去見尊者摩訶迦旃延。抵達後，與尊者摩訶迦旃延相互歡迎。歡迎與寒暄後，在一旁坐下。在一旁坐好後，那些比丘對尊者摩訶迦旃延這麼說：
<br>　　「摩訶迦旃延學友！這裡，世尊為我們簡要地誦說這總說，未解析義理後，就起座進入住處：『比丘們！非法與法應該被知道，無利益與利益應該被知道；知道非法與法後，知道無利益與利益後，應該依法、依利益如是而實行。』學友！當世尊離去不久，我們這麼想：『學友們！這裡，世尊為我們簡要地誦說這總說，未解析義理後，就起座進入住處：「比丘們！非法[與法]應該被知道，……（中略）如是而實行。」誰能詳細解說這世尊簡要誦說的總說；未解析的義理呢？』學友！我們這麼想：『這位尊者摩訶迦旃延為大師所稱讚，同梵行智者所尊重，尊者摩訶迦旃延能詳細解說這世尊簡要誦說的總說；未解析的義理。讓我們去見尊者摩訶迦旃延。抵達後，問尊者摩訶迦旃延這個義理，我們將如尊者摩訶迦旃延的解說憶持它。』願尊者摩訶迦旃延解說吧！」
<br>　　「學友們！猶如男子欲求<a onMouseover="note(this,356);">心材</a>，找尋心材，遍求心材，當走到有心材住立的大樹時，就越過根，越過樹幹後，想在枝葉中遍求心材，尊者們就像這樣，在大師面前略過世尊後，你們想應該在我這裡問這個義理。因為，學友們！那位世尊是知者、見者，他知道、看見；是<a onMouseover="note(this,455);">成眼者</a>、<a onMouseover="note(this,456);">成智者</a>、<a onMouseover="note(this,457);">成法者</a>、<a onMouseover="note(this,458);">成梵者</a>；為解說者、推動者、義理的闡示者、不死的施與者、法王、<a onMouseover="note(this,4);">如來</a>。而那正是你們應該對世尊問這個義理的時機，你們應該依世尊的解說憶持。」
<br>　　「摩訶迦旃延學友！那位世尊確實是知者、見者，他知道、看見；是成眼者、成智者、成法者、成梵者；為解說者、推動者、義理的闡示者、不死的施與者、法王、如來，而那正是我們應該對世尊問這個義理的時機，我們應該依世尊的解說憶持。但，尊者摩訶迦旃延為大師所稱讚，同梵行智者所尊重，尊者摩訶迦旃延能詳細解說這世尊簡要誦說的總說；未解析的義理，願尊者摩訶迦旃延不辭麻煩地解說吧！」
<br>　　「那樣的話，學友們！你們要聽！你們要好好作意！我要說了。」
<br>　　「是的，學友！」那些比丘回答尊者摩訶迦旃延。
<br>　　尊者摩訶迦旃延這麼說：
<br>　　「學友們！世尊為你們簡要地誦說這總說，未解析義理後，就起座進入住處：『比丘們！非法與法應該被知道，……（中略）如是而實行。』學友們！什麼是非法？什麼是如法？什麼是無利益？什麼是利益呢？
<br>　　學友們！殺生是非法，戒絕殺生是法，凡以殺生<a onMouseover="note(this,180);">為緣</a>生起各種惡不善法，這被稱為無利益；以戒絕殺生為緣生起的各種善法到達圓滿的<a onMouseover="note(this,94);">修習</a>，這是利益。
<br>　　學友們！<a onMouseover="note(this,104);">未給予而取</a>是非法，戒絕未給予而取是法，凡以未給予而取為緣生起各種惡不善法，這是無利益；以戒絕未給予而取為緣生起的各種善法到達圓滿的修習，這是利益。
<br>　　學友們！<a onMouseover="note(this,105);">邪淫</a>是非法，戒絕邪淫是法，凡以邪淫為緣生起各種惡不善法，這是無利益；以戒絕邪淫為緣生起的各種善法到達圓滿的修習，這是利益。
<br>　　學友們！<a onMouseover="note(this,106);">妄語</a>是非法，戒絕妄語是法，凡以妄語為緣生起各種惡不善法，這是無利益；以戒絕妄語為緣生起的各種善法到達圓滿的修習，這是利益。
<br>　　學友們！<a onMouseover="note(this,234);">離間語</a>是非法，戒絕離間語是法，凡以離間語為緣生起各種惡不善法，這是無利益；以戒絕離間語為緣生起的各種善法到達圓滿的修習，這是利益。
<br>　　學友們！<a onMouseover="note(this,235);">粗惡語</a>是非法，戒絕粗惡語是法，凡以粗惡語為緣生起各種惡不善法，這是無利益；以戒絕粗惡語為緣生起的各種善法到達圓滿的修習，這是利益。
<br>　　學友們！<a onMouseover="note(this,236);">雜穢語</a>是非法，戒絕雜穢語是法，凡以雜穢語為緣生起各種惡不善法，這是無利益；以戒絕雜穢語為緣生起的各種善法到達圓滿的修習，這是利益。
<br>　　學友們！<a onMouseover="note(this,435);">貪婪</a>是非法，不貪婪是法，凡以貪婪為緣生起各種惡不善法，這是無利益；以不貪婪為緣生起的各種善法到達圓滿的修習，這是利益。
<br>　　學友們！惡意是非法，無惡意是法，凡以惡意為緣生起各種惡不善法，這是無利益；以無惡意為緣生起的各種善法到達圓滿的修習，這是利益。
<br>　　學友們！邪見是非法，正見是法，凡以邪見為緣生起各種惡不善法，這是無利益；以正見為緣生起的各種善法到達圓滿的修習，這是利益。
<br>　　學友們！世尊簡要地誦說這總說，未解析義理後，就起座進入住處：『比丘們！非法[與法]應該被知道，……（中略）如是而實行。』學友們！我這樣詳細了知這世尊簡要誦說的總說；未解析的義理。而，學友們！如果你們希望，請你們去見世尊。抵達後，可以問這個義理，你們應該依據世尊的解說憶持。」
<br>　　「是的，學友！」那些比丘回答尊者摩訶迦旃延後，起座去見世尊。抵達後，向世尊問訊，接著在一旁坐下。在一旁坐好後，那些比丘對世尊這麼說：
<br>　　「大德！世尊為我們簡要地誦說這總說，未解析義理後，就起座進入住處：『比丘們！非法[與法]應該被知道，……（中略）如是而實行。』
<br>　　大德！當世尊離去不久，我們這麼想：『學友們！這裡，世尊為我們簡要地誦說這總說，未解析義理後，就起座進入住處：「非法[與法]應該被知道，……（中略）如是而實行。」誰能詳細解說這世尊簡要誦說的總說；未解析的義理呢？』
<br>　　大德！我們這麼想：『這位尊者摩訶迦旃延為大師所稱讚，同梵行智者所尊重，尊者摩訶迦旃延能詳細解說這世尊簡要誦說的總說；未解析的義理，讓我們去見尊者摩訶迦旃延。抵達後，問尊者摩訶迦旃延這個義理，我們將如尊者摩訶迦旃延的解說憶持它。』
<br>　　大德！那時，我們去見尊者摩訶迦旃延。抵達後，問尊者摩訶迦旃延這個義理。大德！尊者摩訶迦旃延以這些理由、這些語詞、這些文句為我們善解說這個義理。」
<br>　　「比丘們！<a onMouseover="note(this,44);">好</a>！好！比丘們！摩訶迦旃延是賢智者；比丘們！摩訶迦旃延是大慧者。比丘們！如果你們來問我這個義理，我也會如摩訶迦旃延這樣的解說來解說，這就是這個義理，你們應該這樣憶持它。」
<br>
</div>
</div>
<div id="east">
<div class="pali">
AN.10.172/ 6. Dutiya-adhammasuttaṃ 
<br>　　 172. “Adhammo ca, bhikkhave, veditabbo dhammo ca; anattho ca veditabbo attho ca. Adhammañca viditvā dhammañca, anatthañca viditvā atthañca yathā dhammo yathā attho tathā paṭipajjitabban”ti. Idamavoca bhagavā. Idaṃ vatvāna sugato uṭṭhāyāsanā vihāraṃ pāvisi.
<br>　　 Atha kho tesaṃ bhikkhūnaṃ acirapakkantassa bhagavato etadahosi – “idaṃ kho no, āvuso, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho– ‘adhammo ca, bhikkhave, veditabbo dhammo ca; anattho ca veditabbo attho ca. Adhammañca viditvā dhammañca, anatthañca viditvā atthañca yathā dhammo yathā attho tathā paṭipajjitabban’ti. Ko nu kho imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajeyyā”ti? 
<br>　　 Atha kho tesaṃ bhikkhūnaṃ etadahosi– “ayaṃ kho āyasmā mahākaccāno satthu ceva saṃvaṇṇito, sambhāvito ca viññūnaṃ sabrahmacārīnaṃ. Pahoti cāyasmā mahākaccāno imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ. Yaṃnūna mayaṃ yenāyasmā mahākaccāno tenupasaṅkameyyāma; upasaṅkamitvā āyasmantaṃ mahākaccānaṃ etamatthaṃ puccheyyāma. Yathā no āyasmā mahākaccāno byākarissati tathā naṃ dhāressāmā”ti.
<br>　　 Atha kho te bhikkhū yenāyasmā mahākaccāno tenupasaṅkamiṃsu; upasaṅkamitvā āyasmatā mahākaccānena saddhiṃ sammodiṃsu. Sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu. Ekamantaṃ nisinnā kho te bhikkhū āyasmantaṃ mahākaccānaṃ etadavocuṃ – 
<br>　　 “Idaṃ kho no, āvuso kaccāna, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho – ‘adhammo ca, bhikkhave, veditabbo dhammo ca; anattho ca veditabbo attho ca. Adhammañca viditvā dhammañca, anatthañca viditvā atthañca yathā dhammo yathā attho tathā paṭipajjitabban’ti.
<br>　　 “Tesaṃ no, āvuso, amhākaṃ acirapakkantassa bhagavato etadahosi– ‘idaṃ kho no, āvuso, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho – adhammo ca, bhikkhave …pe… tathā paṭipajjitabbanti. Ko nu kho imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajeyyā’ti? 
<br>　　 “Tesaṃ no, āvuso, amhākaṃ etadahosi– ‘ayaṃ kho āyasmā mahākaccāno satthu ceva saṃvaṇṇito, sambhāvito ca viññūnaṃ sabrahmacārīnaṃ. Pahoti cāyasmā mahākaccāno imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ. Yaṃnūna mayaṃ yenāyasmā mahākaccāno tenupasaṅkameyyāma; upasaṅkamitvā āyasmantaṃ mahākaccānaṃ etamatthaṃ paṭipuccheyyāma. Yathā no āyasmā mahākaccāno byākarissati tathā naṃ dhāressāmā’ti. Vibhajatu āyasmā mahākaccāno”ti.
<br>　　 “Seyyathāpi, āvuso, puriso sāratthiko sāraṃ gavesī sārapariyesanaṃ caramāno mahato rukkhassa tiṭṭhato sāravato atikkammeva mūlaṃ atikkamma khandhaṃ sākhāpalāse sāraṃ pariyesitabbaṃ maññeyya. Evaṃsampadamidaṃ āyasmantānaṃ satthari sammukhībhūte taṃ bhagavantaṃ atisitvā amhe etamatthaṃ paṭipucchitabbaṃ maññatha. So hāvuso, bhagavā jānaṃ jānāti passaṃ passati cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato. So ceva panetassa kālo ahosi yaṃ tumhe bhagavantaṃyeva upasaṅkamitvā etamatthaṃ paṭipuccheyyātha. Yathā vo bhagavā byākareyya tathā naṃ dhāreyyāthā”ti.
<br>　　 “Addhā, āvuso kaccāna, bhagavā jānaṃ jānāti passaṃ passati cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato. So ceva panetassa kālo ahosi yaṃ mayaṃ bhagavantaṃyeva upasaṅkamitvā etamatthaṃ paṭipuccheyyāma. Yathā no bhagavā byākareyya tathā naṃ dhāreyyāma. Api cāyasmā mahākaccāno satthu ceva saṃvaṇṇito, sambhāvito ca viññūnaṃ sabrahmacārīnaṃ. Pahoti cāyasmā mahākaccāno imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ. Vibhajatāyasmā mahākaccāno agaruṃ karitvā”ti.
<br>　　 “Tena hāvuso, suṇātha, sādhukaṃ manasi karotha; bhāsissāmī”ti. “Evaṃ, āvuso”ti kho te bhikkhū āyasmato mahākaccānassa paccassosuṃ. Athāyasmā mahākaccāno etadavoca– 
<br>　　 “Yaṃ kho no, āvuso, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho– ‘adhammo ca, bhikkhave, veditabbo …pe… tathā paṭipajjitabban’ti.
<br>　　 “Katamo, cāvuso, adhammo; katamo ca dhammo? Katamo ca anattho, katamo ca attho? “Pāṇātipāto, āvuso, adhammo; pāṇātipātā veramaṇī dhammo; ye ca pāṇātipātapaccayā aneke pāpakā akusalā dhammā sambhavanti, ayaṃ anattho; pāṇātipātā veramaṇipaccayā ca aneke kusalā dhammā bhāvanāpāripūriṃ gacchanti, ayaṃ attho.
<br>　　 “Adinnādānaṃ, āvuso, adhammo; adinnādānā veramaṇī dhammo; ye ca adinnādānapaccayā aneke pāpakā akusalā dhammā sambhavanti ayaṃ anattho; adinnādānā veramaṇipaccayā ca aneke kusalā dhammā bhāvanāpāripūriṃ gacchanti, ayaṃ attho.
<br>　　 “Kāmesumicchācāro, āvuso, adhammo; kāmesumicchācārā veramaṇī dhammo; ye ca kāmesumicchācārapaccayā aneke pāpakā akusalā dhammā sambhavanti, ayaṃ anattho; kāmesumicchācārā veramaṇipaccayā ca aneke kusalā dhammā bhāvanāpāripūriṃ gacchanti, ayaṃ attho.
<br>　　 “Musāvādo, āvuso, adhammo; musāvādā veramaṇī dhammo; ye ca musāvādapaccayā aneke pāpakā akusalā dhammā sambhavanti, ayaṃ anattho; musāvādā veramaṇipaccayā ca aneke kusalā dhammā bhāvanāpāripūriṃ gacchanti, ayaṃ attho.
<br>　　 “Pisuṇā vācā, āvuso, adhammo; pisuṇāya vācāya veramaṇī dhammo; ye ca pisuṇāvācāpaccayā aneke pāpakā akusalā dhammā sambhavanti, ayaṃ anattho; pisuṇāya vācāya veramaṇipaccayā ca aneke kusalā dhammā bhāvanāpāripūriṃ gacchanti, ayaṃ attho.
<br>　　 “Pharusā vācā, āvuso, adhammo; pharusāya vācāya veramaṇī dhammo; ye ca pharusāvācāpaccayā aneke pāpakā akusalā dhammā sambhavanti, ayaṃ anattho; pharusāya vācāya veramaṇipaccayā ca aneke kusalā dhammā bhāvanāpāripūriṃ gacchanti, ayaṃ attho.
<br>　　 “Samphappalāpo āvuso, adhammo; samphappalāpā veramaṇī dhammo; ye ca samphappalāpapaccayā aneke pāpakā akusalā dhammā sambhavanti, ayaṃ anattho; samphappalāpā veramaṇipaccayā ca aneke kusalā dhammā bhāvanāpāripūriṃ gacchanti, ayaṃ attho.
<br>　　 “Abhijjhā, āvuso, adhammo; anabhijjhā dhammo; ye ca abhijjhāpaccayā aneke pāpakā akusalā dhammā sambhavanti, ayaṃ anattho; anabhijjhāpaccayā ca aneke kusalā dhammā bhāvanāpāripūriṃ gacchanti, ayaṃ attho.
<br>　　 “Byāpādo, āvuso, adhammo; abyāpādo dhammo; ye ca byāpādapaccayā aneke pāpakā akusalā dhammā sambhavanti, ayaṃ anattho; abyāpādapaccayā ca aneke kusalā dhammā bhāvanāpāripūriṃ gacchanti, ayaṃ attho.
<br>　　 “Micchādiṭṭhi, āvuso, adhammo; sammādiṭṭhi dhammo; ye ca micchādiṭṭhipaccayā aneke pāpakā akusalā dhammā sambhavanti, ayaṃ anattho; sammādiṭṭhipaccayā ca aneke kusalā dhammā bhāvanāpāripūriṃ gacchanti, ayaṃ attho.
<br>　　 “‘Yaṃ kho no, āvuso, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho– adhammo ca, bhikkhave, veditabbo …pe… tathā paṭipajjitabban’ti. Imassa kho ahaṃ, āvuso, bhagavatā saṃkhittena uddesassa uddiṭṭhassa vitthārena atthaṃ avibhattassa evaṃ vitthārena atthaṃ ājānāmi. Ākaṅkhamānā ca pana tumhe, āvuso, bhagavantaṃyeva upasaṅkamitvā etamatthaṃ paṭipuccheyyātha. Yathā no bhagavā byākaroti tathā naṃ dhāreyyāthā”ti.
<br>　　 “Evamāvuso”ti kho te bhikkhū āyasmato mahākaccānassa bhāsitaṃ abhinanditvā anumoditvā uṭṭhāyāsanā yena bhagavā tenupasaṅkamiṃsu upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ – 
<br>　　 “Yaṃ kho no, bhante, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho– ‘adhammo ca, bhikkhave, veditabbo …pe… tathā paṭipajjitabban’ti.
<br>　　 “Tesaṃ no, bhante, amhākaṃ acirapakkantassa bhagavato etadahosi– ‘idaṃ kho no, āvuso, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho – ‘adhammo ca, bhikkhave, veditabbo …pe… tathā paṭipajjitabban’ti. Ko nu kho imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajeyyā’ti? 
<br>　　 “Tesaṃ no, bhante, amhākaṃ etadahosi– ‘ayaṃ kho āyasmā mahākaccāno satthu ceva saṃvaṇṇito, sambhāvito ca viññūnaṃ sabrahmacārīnaṃ. Pahoti cāyasmā mahākaccāno imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ. Yaṃnūna mayaṃ yenāyasmā mahākaccāno tenupasaṅkameyyāma; upasaṅkamitvā āyasmantaṃ mahākaccānaṃ etamatthaṃ paṭipuccheyyāma. Yathā no āyasmā mahākaccāno byākarissati tathā naṃ dhāressāmā’ti.
<br>　　 “Atha kho mayaṃ, bhante, yenāyasmā mahākaccāno tenupasaṅkamimhā; upasaṅkamitvā āyasmantaṃ mahākaccānaṃ etamatthaṃ apucchimhā. Tesaṃ no, bhante, āyasmatā mahākaccānena imehi akkharehi imehi padehi imehi byañjanehi attho suvibhatto”ti.
<br>　　 “Sādhu sādhu, bhikkhave! Paṇḍito, bhikkhave, mahākaccāno. Mahāpañño, bhikkhave, mahākaccāno. Maṃ cepi tumhe, bhikkhave, upasaṅkamitvā etamatthaṃ paṭipuccheyyātha, ahampi cetaṃ evamevaṃ byākareyyaṃ yathā taṃ mahākaccānena byākataṃ. Eso ceva tassa attho. Evañca naṃ dhāreyyāthā”ti. Chaṭṭhaṃ.
<br>
</div>
</div>
<div id="south">
<div class="comp">
<span class="sutra_name">漢巴經文比對</span>(莊春江作)：
<br>　　<span id="note1"></span>
<br>
</div>
</div>
</div>
</body>
</html>
