<html>
<head>
<meta http-equiv="Content-Type" content="text/html; charset=utf-8">
<title>AN.11.14</title>
<link rel="stylesheet" type="text/css" href="../js/ext/resources/css/ext-all.css">
<script type="text/javascript" src="../js/ext/adapter/ext/ext-base.js"></script>
<script type="text/javascript" src="../js/ext/ext-all.js"></script>
<script type="text/javascript" src="../js/jquery.js"></script>
<script type="text/javascript" src="an.js"></script>
<link rel="stylesheet" type="text/css" href="sa.css">
<script type="text/javascript">draw_layout();do_some_thing();</script>
</head>

<body>
<div id="notediv"></div>
<div id="north">
<table border="0" cellpadding="0" cellspacing="0" width="900" bgcolor="#EDFFE1">
    <tr>
     <td><div align="right">
   <form name="search_form" action="an.php"><span style="font-size: 18pt; color: #525000">
 經號：
       <input type="text" name="keyword" style="font-size: 14pt; color: #525000" size="1">
       <input type="submit" name="button1" value="進入" style="font-size: 12pt; background-color: #EDFFE1; color: #003AE8">　　
</form></div></td>
     <td><div align="left">
   <form name="search_form" action="ANsearch.php">
　　<input type="text" name="keyword" style="font-size: 18pt; color: #54547E"  size="10">
 <input type="submit" name="button1" value="檢索" style="font-size: 14pt; background-color: #EDFFE1; color: #003AE8"><span style="font-size: 18pt">
<span class="update_time">(AN.11.14 <script language="javascript">document.writeln(document.lastModified);</script>更新)</span>
   </form></div></td>
    </tr>
  </table>
</div>
<div style="display: none">
<div id="center">
<div class="nikaya">
<span class="sutra_name">增支部11集14經/須菩提經</span>(莊春江譯)
<br>　　那時，<a onMouseover="note(this,200);">尊者</a>須菩提與沙達<a onMouseover="note(this,31);">比丘</a>一起去見<a onMouseover="note(this,12);">世尊</a>。抵達後，向世尊<a onMouseover="note(this,46);">問訊</a>，接著在一旁坐下。在一旁坐好後，世尊對尊者須菩提這麼說：
<br>　　「須菩提！這位比丘的名字是什麼？」
<br>　　「<a onMouseover="note(this,45);">大德</a>！這位是須達多<a onMouseover="note(this,98);">優婆塞</a>的兒子，由於信，從在家出家，<a onMouseover="note(this,48);">成為非家生活</a>的比丘名字是沙達。」
<br>　　「須菩提！是否這位須達多優婆塞的兒子，由於信，從在家出家，成為非家生活的沙達比丘將會<a onMouseover="local(this,1);">在信的特質上</a>被看見。」
<br>　　「世尊！這正是時候，<a onMouseover="note(this,8);">善逝</a>！這正是時候，願世尊說信的特質，這裡，我將知道這位比丘將會在信的特質上被看見或不[被看見]。」
<br>　　「那樣的話，須菩提！你要聽！你<a onMouseover="note(this,43);">要好好作意</a>！我要說了。」
<br>　　「是的，大德！」尊者須菩提回答世尊。
<br>　　世尊這麼說：
<br>　　「須菩提！這裡，比丘是持戒者，住於被<a onMouseover="note(this,289);">波羅提木叉</a>的<a onMouseover="note(this,217);">自制</a>所防護，<a onMouseover="note(this,418);">具足正行和行境</a>，在微罪中看見可怕，<a onMouseover="note(this,382);">在學處上受持後學習</a>，須菩提！凡比丘是持戒者，……（中略）在學處上受持後學習者，這是有信者的信的特質。
<br>　　再者，比丘們！比丘是多聞者、所聽聞的憶持者、<a onMouseover="local(this,7);">所聽聞的蓄積者</a>，凡那些開頭是善、中間是善、終結是善；<a onMouseover="note(this,81);">意義正確</a>、<a onMouseover="note(this,82);">辭句正確</a>，說明唯獨圓滿、<a onMouseover="note(this,483);">遍清淨梵行</a>的法，像這樣的法被他多聞、憶持、<a onMouseover="note(this,486);">背誦</a>、<a onMouseover="note(this,484);">以意熟慮</a>、<a onMouseover="note(this,485);">以見善通達</a>，比丘們！凡比丘是多聞者，……（中略）以見善通達者，這是有信者的信的特質。
<br>　　再者，比丘們！比丘有善友、善伴侶、善同志，比丘們！凡比丘有善友、善伴侶、善同志者，這也是有信者的信的特質。
<br>　　再者，比丘們！比丘是易被說服者，具備易教誨法，能忍耐、善理解教誡者，比丘們！凡比丘是易被說服，……（中略）善理解教誡者，這也是有信者的信的特質。
<br>　　再者，比丘們！比丘對<a onMouseover="note(this,138);">同梵行者</a>各種不同應該作的，在那裡，他是熟練者、不懶惰者，具備足以執行、足以安排的適當方法與思察者，比丘們！凡比丘對同梵行者各種不同應該作的，在那裡，他是熟練者、不懶惰者，具備足以執行、足以安排的適當方法與思察者，這也是有信者的信的特質。
<br>　　再者，須菩提！比丘是法的愛欲者，可愛的對話者，在<a onMouseover="note(this,417);">阿毘達磨與阿毘毘奈耶</a>上廣大的欣喜者，須菩提！凡比丘是法的愛欲者，可愛的對話者，在阿毘達磨與阿毘毘奈耶上廣大的欣喜者，這也是有信者的信的特質。
<br>　　再者，須菩提！比丘住於為了不善法的捨斷、為了善法的具足而活力已被發動的，剛毅、堅固的努力，不輕忽在善法上的責任，須菩提！凡比丘住於為了不善法的捨斷、為了善法的具足而活力已被發動的，剛毅、堅固的努力，不輕忽在善法上的責任者，這也是有信者的信的特質。
<br>　　再者，須菩提！比丘是<a onMouseover="note(this,443);">[構成]增上心與在當生中為樂住處之四[種]禪</a>的隨欲獲得者、不困難獲得者、無困難獲得者，須菩提！凡比丘是[構成]增上心與在當生中為樂住處之四[種]禪的隨欲獲得者、不困難獲得者、無困難獲得者，這也是有信者的信的特質。
<br>　　再者，須菩提！比丘回憶起許多前世住處，即：一生、二生、三生、四生、五生、十生、二十生、三十生、四十生、五十生、百生、千生、十萬生、許多壞劫、許多成劫、許多壞成劫：『在那裡是這樣的名、這樣的姓氏、這樣的容貌、[吃]這樣的食物、這樣的苦樂感受、這樣的壽長，從那裡死後生於那裡，而在那裡又是這樣的名、這樣的姓氏、這樣的容貌、[吃]這樣的食物、這樣的苦樂感受、這樣的壽長，從那裡死後生於這裡。』像這樣，他回憶起許多前世住處<a onMouseover="note(this,500);">有這樣的行相與境遇</a>，須菩提！凡比丘回憶起許多前世住處，即：一生、二生、……（中略）像這樣，他回憶起許多前世住處有這樣的行相與境遇者，這也是有信者的信的特質。
<br>　　再者，須菩提！比丘以清淨、超越人的天眼，看見當眾生死時、往生時，在下劣、勝妙，美、醜，幸、不幸中，了知眾生依業流轉：『這些眾生諸君，具備身惡行、語惡行、意惡行，斥責聖者，邪見與持邪見之業行，他們以身體的崩解，死後往生到<a onMouseover="note(this,109);">苦界</a>、惡趣、<a onMouseover="note(this,111);">下界</a>、地獄，或者這些眾生諸君，具備身善行、語善行、意善行，不斥責聖者，正見與持正見之業行，他們以身體的崩解，死後往生到善趣、天界。』這樣，他以清淨、超越人的天眼，看見當眾生死時、往生時，在下劣、勝妙，美、醜，幸、不幸中，了知眾生依業流轉，須菩提！凡比丘以清淨、超越人的天眼，……（中略）了知眾生依業流轉者，這也是有信者的信的特質。
<br>　　再者，須菩提！比丘以諸<a onMouseover="note(this,188);">煩惱</a>的滅盡，當生以<a onMouseover="note(this,242);">證智</a>自作證後，<a onMouseover="note(this,66);">進入後住於</a>無煩惱的<a onMouseover="note(this,16);">心解脫</a>、<a onMouseover="note(this,539);">慧解脫</a>，須菩提！凡比丘以諸煩惱的滅盡……（中略）作證後，進入後住於……者，這也是有信者的信的特質。」
<br>　　當這麼說時，尊者須菩提對世尊這麼說：
<br>　　「大德！凡這些被世尊所說的有信者的信的特質，這些存在於這位比丘，這位比丘在這些上被看見：
<br>　　大德！這位比丘是持戒者，住於被波羅提木叉的自制所防護，具足正行和行境，在微罪中看見可怕，在學處上受持後學習。
<br>　　大德！這位比丘是多聞者、所聽聞的憶持者、所聽聞的蓄積者，凡那些開頭是善、中間是善、終結是善；意義正確、辭句正確，說明唯獨圓滿、遍清淨梵行的法，像這樣的法被他多聞、憶持、背誦、以意熟慮、以見善通達。
<br>　　大德！這位比丘有善友、善伴侶、善同志。
<br>　　大德！這位比丘是易被說服者，……（中略）善理解教誡者。
<br>　　大德！這位比丘對同梵行者各種不同應該作的，在那裡，他是熟練者、不懶惰者，具備足以執行、足以安排的適當方法與思察者。
<br>　　大德！這位比丘是法的愛欲者，可愛的對話者，在阿毘達磨與阿毘毘奈耶上廣大的欣喜者。
<br>　　大德！這位比丘住於為了不善法的捨斷、為了善法的具足而活力已被發動的，剛毅、堅固的努力，不輕忽在善法上的責任。
<br>　　大德！這位比丘是[構成]增上心與在當生中為樂住處之四[種]禪的隨欲獲得者、不困難獲得者、無困難獲得者。
<br>　　大德！這位比丘回憶起許多前世住處，即：一生、二生、……（中略）像這樣，他回憶起許多前世住處有這樣的行相與境遇。
<br>　　大德！這位比丘以清淨、超越人的天眼，……（中略）了知眾生依業流轉。
<br>　　大德！這位比丘以諸煩惱的滅盡……（中略）作證後，進入後住於……。
<br>　　 大德！凡這些被世尊所說的有信者的信的特質，這些存在於這位比丘，這位比丘在這些上被看見。」
<br>　　「好！好！須菩提！那樣的話，須菩提！你應該與這位有信比丘同住，須菩提！當你想要見如來時，請你與這位比丘一起來見如來。」
<br>
</div>
</div>
<div id="east">
<div class="pali">
AN.11.14/ 4. Subhūtisuttaṃ 
<br>　　 14. Atha kho āyasmā subhūti saddhena bhikkhunā saddhiṃ yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho āyasmantaṃ subhūtiṃ bhagavā etadavoca– “ko nāmāyaṃ, subhūti, bhikkhū”ti? “Saddho nāmāyaṃ, bhante, bhikkhu, sudattassa upāsakassa putto, saddhā agārasmā anagāriyaṃ pabbajito”ti.
<br>　　 “Kacci panāyaṃ, subhūti, saddho bhikkhu sudattassa upāsakassa putto saddhā agārasmā anagāriyaṃ pabbajito sandissati saddhāpadānesū”ti? “Etassa, bhagavā, kālo; etassa, sugata, kālo, yaṃ bhagavā saddhassa saddhāpadānāni bhāseyya. Idānāhaṃ jānissāmi yadi vā ayaṃ bhikkhu sandissati saddhāpadānesu yadi vā no”ti.
<br>　　 “Tena hi, subhūti, suṇāhi, sādhukaṃ manasi karohi; bhāsissāmī”ti. “Evaṃ, bhante”ti kho āyasmā subhūti bhagavato paccassosi Bhagavā etadavoca– 
<br>　　 “Idha subhūti, bhikkhu sīlavā hoti, pātimokkhasaṃvarasaṃvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu. Yampi, subhūti, bhikkhu sīlavā hoti …pe… samādāya sikkhati sikkhāpadesu, idampi, subhūti, saddhassa saddhāpadānaṃ hoti.
<br>　　 “Puna caparaṃ, subhūti, bhikkhu bahussuto hoti sutadharo sutasannicayo; ye te dhammā ādikalyāṇā majjhekalyāṇā pariyosānakalyāṇā sātthaṃ sabyañjanaṃ kevalaparipuṇṇaṃ parisuddhaṃ brahmacariyaṃ abhivadanti, tathārūpāssa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā. Yampi, subhūti, bhikkhu bahussuto hoti …pe… diṭṭhiyā suppaṭividdhā, idampi, subhūti, saddhassa saddhāpadānaṃ hoti.
<br>　　 “Puna caparaṃ, subhūti, bhikkhu kalyāṇamitto hoti kalyāṇasahāyo kalyāṇasampavaṅko. Yampi, subhūti, bhikkhu kalyāṇamitto hoti kalyāṇasahāyo kalyāṇasampavaṅko, idampi, subhūti, saddhassa saddhāpadānaṃ hoti.
<br>　　 “Puna caparaṃ, subhūti, bhikkhu suvaco hoti sovacassakaraṇehi dhammehi samannāgato khamo padakkhiṇaggāhī anusāsaniṃ. Yampi, subhūti, bhikkhu suvaco hoti sovacassakaraṇehi dhammehi samannāgato khamo padakkhiṇaggāhī anusāsaniṃ, idampi, subhūti, saddhassa saddhāpadānaṃ hoti.
<br>　　 “Puna caparaṃ, subhūti, bhikkhu yāni tāni sabrahmacārīnaṃ uccāvacāni kiṃkaraṇīyāni tatra dakkho hoti analaso tatrupāyāya vīmaṃsāya samannāgato alaṃ kātuṃ alaṃ saṃvidhātuṃ. Yampi, subhūti, bhikkhu yāni tāni sabrahmacārīnaṃ uccāvacāni kiṃkaraṇīyāni tatra dakkho hoti analaso tatrupāyāya vīmaṃsāya samannāgato alaṃ kātuṃ alaṃ saṃvidhātuṃ, idampi, subhūti, saddhassa saddhāpadānaṃ hoti.
<br>　　 “Puna caparaṃ, subhūti, bhikkhu dhammakāmo hoti piyasamudāhāro abhidhamme abhivinaye uḷārapāmojjo. Yampi, subhūti, bhikkhu dhammakāmo hoti piyasamudāhāro abhidhamme abhivinaye uḷārapāmojjo, idampi, subhūti, saddhassa saddhāpadānaṃ hoti.
<br>　　 “Puna caparaṃ, subhūti, bhikkhu āraddhavīriyo viharati akusalānaṃ dhammānaṃ pahānāya, kusalānaṃ dhammānaṃ upasampadāya, thāmavā daḷhaparakkamo anikkhittadhuro kusalesu dhammesu. Yampi, subhūti, bhikkhu āraddhavīriyo viharati akusalānaṃ dhammānaṃ pahānāya kusalānaṃ dhammānaṃ upasampadāya thāmavā daḷhaparakkamo anikkhittadhuro kusalesu dhammesu, idampi, subhūti, saddhassa saddhāpadānaṃ hoti.
<br>　　 “Puna caparaṃ, subhūti, bhikkhu catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī. Yampi subhūti, bhikkhu catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī, idampi, subhūti, saddhassa saddhāpadānaṃ hoti.
<br>　　 “Puna caparaṃ, subhūti, bhikkhu anekavihitaṃ pubbenivāsaṃ anussarati, seyyathidaṃ– ekampi jātiṃ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṃsampi jātiyo cattārīsampi jātiyo paññāsampi jātiyo jātisatampi jātisahassampi jātisatasahassampi anekepi saṃvaṭṭakappe anekepi vivaṭṭakappe anekepi saṃvaṭṭavivaṭṭakappe– ‘amutrāsiṃ evaṃnāmo evaṃgotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto amutra udapādiṃ; tatrāpāsiṃ evaṃnāmo evaṃgotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto idhūpapanno’ti. Iti sākāraṃ sa-uddesaṃ anekavihitaṃ pubbenivāsaṃ anussarati. Yampi, subhūti, bhikkhu anekavihitaṃ pubbenivāsaṃ anussarati, seyyathidaṃ, ekampi jātiṃ dvepi jātiyo …pe… iti sākāraṃ sa-uddesaṃ anekavihitaṃ pubbenivāsaṃ anussarati. Idampi, subhūti, saddhassa saddhāpadānaṃ hoti.
<br>　　 “Puna caparaṃ, subhūti, bhikkhu dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāti– ‘ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṃ upavādakā micchādiṭṭhikā micchādiṭṭhikammasamādānā, te kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannā. Ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṃ anupavādakā sammādiṭṭhikā sammādiṭṭhikammasamādānā, te kāyassa bhedā paraṃ maraṇā sugatiṃ saggaṃ lokaṃ upapannā’ti. Iti dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāti. Yampi, subhūti, bhikkhu dibbena cakkhunā visuddhena …pe… yathākammūpage satte pajānāti, idampi, subhūti, saddhassa saddhāpadānaṃ hoti.
<br>　　 “Puna caparaṃ, subhūti, bhikkhu āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. Yampi, subhūti, bhikkhu āsavānaṃ khayā …pe… sacchikatvā upasampajja viharati, idampi, subhūti, saddhassa saddhāpadānaṃ hotī”ti.
<br>　　 Evaṃ vutte āyasmā subhūti bhagavantaṃ etadavoca– “yānimāni, bhante, bhagavatā saddhassa saddhāpadānāni bhāsitāni, saṃvijjanti tāni imassa bhikkhuno, ayañca bhikkhu etesu sandissati.
<br>　　 “Ayaṃ, bhante, bhikkhu sīlavā hoti, pātimokkhasaṃvarasaṃvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu.
<br>　　 “Ayaṃ, bhante, bhikkhu bahussuto hoti sutadharo sutasannicayo; ye te dhammā ādikalyāṇā majjhekalyāṇā pariyosānakalyāṇā sātthaṃ sabyañjanaṃ kevalaparipuṇṇaṃ parisuddhaṃ brahmacariyaṃ abhivadanti, tathārūpāssa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā.
<br>　　 “Ayaṃ bhante, bhikkhu kalyāṇamitto hoti kalyāṇasahāyo kalyāṇasampavaṅko.
<br>　　 “Ayaṃ, bhante, bhikkhu suvaco hoti …pe… anusāsaniṃ.
<br>　　 “Ayaṃ, bhante, bhikkhu yāni tāni sabrahmacārīnaṃ uccāvacāni kiṃkaraṇīyāni tattha dakkho hoti analaso tatrupāyāya vīmaṃsāya samannāgato alaṃ kātuṃ alaṃ saṃvidhātuṃ.
<br>　　 “Ayaṃ, bhante, bhikkhu dhammakāmo hoti piyasamudāhāro abhidhamme abhivinaye uḷārapāmojjo.
<br>　　 “Ayaṃ, bhante, bhikkhu āraddhavīriyo viharati …pe… thāmavā daḷhaparakkamo anikkhittadhuro kusalesu dhammesu.
<br>　　 “Ayaṃ, bhante, bhikkhu catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī.
<br>　　 “Ayaṃ bhante, bhikkhu anekavihitaṃ pubbenivāsaṃ anussarati, seyyathidaṃ– ekampi jātiṃ dvepi jātiyo …pe… iti sākāraṃ sa-uddesaṃ anekavihitaṃ pubbenivāsaṃ anussarati.
<br>　　 “Ayaṃ, bhante, bhikkhu dibbena cakkhunā visuddhena atikkantamānusakena …pe… yathākammūpage satte pajānāti.
<br>　　 “Ayaṃ, bhante, bhikkhu āsavānaṃ khayā …pe… sacchikatvā upasampajja viharati. Yānimāni, bhante, bhagavatā saddhassa saddhāpadānāni bhāsitāni, saṃvijjanti tāni imassa bhikkhuno, ayañca bhikkhu etesu sandissatī”ti.
<br>　　 “Sādhu sādhu, subhūti! Tena hi tvaṃ, subhūti, iminā ca saddhena bhikkhunā saddhiṃ vihareyyāsi. Yadā ca tvaṃ, subhūti, ākaṅkheyyāsi tathāgataṃ dassanāya, iminā saddhena bhikkhunā saddhiṃ upasaṅkameyyāsi tathāgataṃ dassanāyā”ti. Catutthaṃ.
<br>
</div>
</div>
<div id="south">
<div class="comp">
<span class="sutra_name">漢巴經文比對</span>(莊春江作)：
<br>　　<span id="note1">「在信的特質上」(saddhāpadānesū”ti)，菩提比丘長老英譯為「展示信的表現」(exhibits the manifestations of faith)。按：「特質」(padāna)，另譯為「賦與」。</span>
<br>　　<span id="note7">「所聽聞的蓄積者」(sutasannicayo)，菩提比丘長老英譯為「累積所有他學習的」(accumulates what he has learned, AN.4.22)，或「整理(結合)所有他學習的」(consolidates what he has learned, MN.32)。</span>
<br>
</div>
</div>
</div>
</body>
</html>
