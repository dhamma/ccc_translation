<html>
<head>
<meta http-equiv="Content-Type" content="text/html; charset=utf-8">
<title>AN.10.94</title>
<link rel="stylesheet" type="text/css" href="../js/ext/resources/css/ext-all.css">
<script type="text/javascript" src="../js/ext/adapter/ext/ext-base.js"></script>
<script type="text/javascript" src="../js/ext/ext-all.js"></script>
<script type="text/javascript" src="../js/jquery.js"></script>
<script type="text/javascript" src="an.js"></script>
<link rel="stylesheet" type="text/css" href="sa.css">
<script type="text/javascript">draw_layout();do_some_thing();</script>
</head>

<body>
<div id="notediv"></div>
<div id="north">
<table border="0" cellpadding="0" cellspacing="0" width="900" bgcolor="#EDFFE1">
    <tr>
     <td><div align="right">
   <form name="search_form" action="an.php"><span style="font-size: 18pt; color: #525000">
 經號：
       <input type="text" name="keyword" style="font-size: 14pt; color: #525000" size="1">
       <input type="submit" name="button1" value="進入" style="font-size: 12pt; background-color: #EDFFE1; color: #003AE8">　　
</form></div></td>
     <td><div align="left">
   <form name="search_form" action="ANsearch.php">
　　<input type="text" name="keyword" style="font-size: 18pt; color: #54547E"  size="10">
 <input type="submit" name="button1" value="檢索" style="font-size: 14pt; background-color: #EDFFE1; color: #003AE8"><span style="font-size: 18pt">
<span class="update_time">(AN.10.94 <script language="javascript">document.writeln(document.lastModified);</script>更新)</span>
   </form></div></td>
    </tr>
  </table>
</div>
<div style="display: none">
<div id="center">
<div class="nikaya">
<span class="sutra_name">增支部10集94經/威基亞瑪西達經</span>(莊春江譯)
<br>　　<a onMouseover="note(this,2);">有一次</a>，<a onMouseover="note(this,12);">世尊</a>住在瞻波城伽伽羅蓮花池邊。
<br>　　那時，<a onMouseover="note(this,103);">屋主</a>威基亞瑪西達中午為了見世尊離開瞻波城。
<br>　　那時，屋主威基亞瑪西達心想：
<br>　　「這大概不是見世尊的適當時機，世尊在<a onMouseover="note(this,92);">靜坐禪修</a>；也不是見值得尊敬的<a onMouseover="note(this,31);">比丘</a>們的適當時機，值得尊敬的比丘們在靜坐禪修，讓我前往其他外道<a onMouseover="note(this,79);">遊行者</a>們的園林。」
<br>　　那時，屋主威基亞瑪西達前往其他外道遊行者們的園林。
<br>　　當時，其他外道遊行者會合後，當坐下來以吵雜、高聲、大聲談論各種<a onMouseover="note(this,442);">畜生論</a>時，成為吵雜的。那些其他外道遊行者看見屋主威基亞瑪西達遠遠地走來。看見後，展轉互相靜止：「<a onMouseover="note(this,203);">尊師</a>們！小聲！尊師們！不要出聲！這位沙門<a onMouseover="note(this,80);">喬達摩</a>的弟子，屋主威基亞瑪西達到園林來了，所有沙門喬達摩住在瞻波城的在家<a onMouseover="note(this,277);">白衣</a>弟子們，這位屋主威基亞瑪西達是其中之一，那些<a onMouseover="note(this,200);">尊者</a>們是小聲的喜歡者、被訓練成小聲者、小聲的稱讚者，或許小聲的群眾被他發現後，他會想應該前往。」
<br>　　那時，那些其他外道遊行者變得沈默了。
<br>　　那時，屋主威基亞瑪西達去見那些外道遊行者。抵達後，與其他外道遊行者互相歡迎。歡迎與寒暄後，在一旁坐下。在一旁坐好後，那些其他外道遊行者對屋主威基亞瑪西達這麼說：
<br>　　「是真的嗎？屋主！沙門<a onMouseover="note(this,80);">喬達摩</a>呵責一切苦行，<a onMouseover="note(this,168);">一向</a>地責備、呵叱一切苦行者、艱澀生活者。」
<br>　　「不，<a onMouseover="note(this,45);">大德</a>！世尊不呵責一切苦行，不一向地責備、呵叱一切苦行者、艱澀生活者，大德！世尊呵責應該被呵責的；稱讚應該被稱讚的，又，大德！當世尊呵責應該被呵責的；稱讚應該被稱讚的時，世尊是分別說者，在那裡，世尊非一向說者。」
<br>　　當這麼說時，某位遊行者對屋主威基亞瑪西達這麼說：
<br>　　「等等！屋主！你稱讚的沙門喬達摩是不安立的虛無論者。」
<br>　　「大德！在這裡，我將會如法地對尊者們說：大德！世尊安立：『這是善的。』大德！世尊安立：『這是不善的。』像這樣，當世尊安立善與不善的時，世尊是有安立者，世尊不是不安立的虛無論者。」
<br>　　當這麼說時，那些遊行者變得沈默、羞愧、垂肩、低頭、鬱悶、無言以對而坐。
<br>　　那時，屋主威基亞瑪西達知道那些遊行者變得沈默、羞愧、垂肩、低頭、鬱悶、無言以對後，起座去見世尊。抵達後，向世尊<a onMouseover="note(this,46);">問訊</a>，接著在一旁坐下。在一旁坐好後，屋主威基亞瑪西達將他與那些其他外道遊行者間的交談全部告訴世尊。 
<br>　　「屋主！<a onMouseover="note(this,44);">好</a>！好！屋主！這樣，那些空虛的人應該時常如法地被折伏、被善折伏。 屋主！我不說<a onMouseover="local(this,1);">應該行</a>一切苦行， 屋主！我也不說不應該行一切苦行，屋主！我不說應該行一切受戒， 屋主！我也不說不應該行一切受戒，屋主！我不說應該行一切勤奮， 屋主！我也不說不應該行一切勤奮，屋主！我不說應該行一切<a onMouseover="note(this,211);">斷念</a>， 屋主！我也不說不應該行一切斷念，屋主！我不說應該行一切解脫， 屋主！我也不說不應該行一切解脫。 
<br>　　屋主！凡當行苦行時，不善法增長，善法減損，我說，像這樣的苦行不應該行；屋主！凡當行苦行時，不善法減損，善法增長，我說，像這樣的苦行應該行。
<br>　　屋主！凡當行受戒時，不善法增長，善法減損，我說，像這樣的受戒不應該行；屋主！凡當行受戒時，不善法減損，善法增長，我說，像這樣的受戒應該行。
<br>　　屋主！凡當行勤奮時，不善法增長，善法減損，我說，像這樣的勤奮不應該行；屋主！凡當行勤奮時，不善法減損，善法增長，我說，像這樣的勤奮應該行。
<br>　　屋主！凡當行斷念時，不善法增長，善法減損，我說，像這樣的斷念不應該行；屋主！凡當行斷念時，不善法減損，善法增長，我說，像這樣的斷念應該行。
<br>　　屋主！凡當行解脫時，不善法增長，善法減損，我說，像這樣的解脫不應該行；屋主！凡當行解脫時，不善法減損，善法增長，我說，像這樣的解脫應該行。」
<br>　　那時，屋主威基亞瑪西達被世尊的法說開示、勸導、鼓勵，<a onMouseover="note(this,86);">使之歡喜</a>後，起座向世尊問訊，然後作<a onMouseover="note(this,47);">右繞</a>，接著離開。
<br>　　那時，世尊在屋主威基亞瑪西達離開不久召喚比丘們：
<br>　　「比丘們！凡比丘在這法、律中長時間少塵垢者，也應該像這樣如法地折伏、善折伏其他外道遊行者們，如被那威基亞瑪西達折伏、善折伏那樣。」
<br>
</div>
</div>
<div id="east">
<div class="pali">
AN.10.94/ 4. Vajjiyamāhitasuttaṃ 
<br>　　 94. Ekaṃ samayaṃ bhagavā campāyaṃ viharati gaggarāya pokkharaṇiyā tīre. Atha kho vajjiyamāhito gahapati divā divassa campāya nikkhami bhagavantaṃ dassanāya. Atha kho vajjiyamāhitassa gahapatissa etadahosi– “akālo kho tāva bhagavantaṃ dassanāya. Paṭisallīno bhagavā. Manobhāvanīyānampi bhikkhūnaṃ akālo dassanāya. Paṭisallīnā manobhāvanīyāpi bhikkhū. Yaṃnūnāhaṃ yena aññatitthiyānaṃ paribbājakānaṃ ārāmo tenupasaṅkameyyan”ti.
<br>　　 Atha kho vajjiyamāhito gahapati yena aññatitthiyānaṃ paribbājakānaṃ ārāmo tenupasaṅkami. Tena kho pana samayena te aññatitthiyā paribbājakā saṅgamma samāgamma unnādino uccāsaddamahāsaddā anekavihitaṃ tiracchānakathaṃ kathentā nisinnā honti.
<br>　　 Addasaṃsu kho te aññatitthiyā paribbājakā vajjiyamāhitaṃ gahapatiṃ dūratova āgacchantaṃ. Disvāna aññamaññaṃ saṇṭhāpesuṃ– “appasaddā bhonto hontu. Mā bhonto saddamakattha. Ayaṃ vajjiyamāhito gahapati āgacchati samaṇassa gotamassa sāvako. Yāvatā kho pana samaṇassa gotamassa sāvakā gihī odātavasanā campāyaṃ paṭivasanti, ayaṃ tesaṃ aññataro vajjiyamāhito gahapati. Appasaddakāmā kho pana te āyasmanto appasaddavinītā appasaddassa vaṇṇavādino. Appeva nāma appasaddaṃ parisaṃ viditvā upasaṅkamitabbaṃ maññeyyā”ti.
<br>　　 Atha kho te aññatitthiyā paribbājakā tuṇhī ahesuṃ. Atha kho vajjiyamāhito gahapati yena te aññatitthiyā paribbājakā tenupasaṅkami; upasaṅkamitvā tehi aññatitthiyehi paribbājakehi saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinnaṃ kho vajjiyamāhitaṃ gahapatiṃ te aññatitthiyā paribbājakā etadavocuṃ– “saccaṃ kira, gahapati, samaṇo gotamo sabbaṃ tapaṃ garahati, sabbaṃ tapassiṃ lūkhājīviṃ ekaṃsena upakkosati upavadatī”ti? “Na kho, bhante, bhagavā sabbaṃ tapaṃ garahati napi sabbaṃ tapassiṃ lūkhājīviṃ ekaṃsena upakkosati upavadati. Gārayhaṃ kho, bhante, bhagavā garahati pasaṃsitabbaṃ pasaṃsati. Gārayhaṃ kho pana, bhante, bhagavā garahanto pasaṃsitabbaṃ pasaṃsanto vibhajjavādo bhagavā. Na so bhagavā ettha ekaṃsavādo”ti.
<br>　　 Evaṃ vutte aññataro paribbājako vajjiyamāhitaṃ gahapatiṃ etadavoca– “āgamehi tvaṃ, gahapati, yassa tvaṃ samaṇassa gotamassa vaṇṇaṃ bhāsati, samaṇo gotamo venayiko appaññattiko”ti? “Etthapāhaṃ, bhante, āyasmante vakkhāmi sahadhammena– ‘idaṃ kusalan’ti, bhante, bhagavatā paññattaṃ; ‘idaṃ akusalan’ti, bhante, bhagavatā paññattaṃ. Iti kusalākusalaṃ bhagavā paññāpayamāno sapaññattiko bhagavā; na so bhagavā venayiko appaññattiko”ti.
<br>　　 Evaṃ vutte te paribbājakā tuṇhībhūtā maṅkubhūtā pattakkhandhā adhomukhā pajjhāyantā appaṭibhānā nisīdiṃsu. Atha kho vajjiyamāhito gahapati te paribbājake tuṇhībhūte maṅkubhūte pattakkhandhe adhomukhe pajjhāyante appaṭibhāne viditvā uṭṭhāyāsanā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho vajjiyamāhito gahapati yāvatako ahosi tehi aññatitthiyehi paribbājakehi saddhiṃ kathāsallāpo taṃ sabbaṃ bhagavato ārocesi.
<br>　　 “Sādhu sādhu, gahapati! Evaṃ kho te, gahapati, moghapurisā kālena kālaṃ sahadhammena suniggahitaṃ niggahetabbā. Nāhaṃ, gahapati, sabbaṃ tapaṃ tapitabbanti vadāmi; na ca panāhaṃ, gahapati, sabbaṃ tapaṃ na tapitabbanti vadāmi; nāhaṃ, gahapati, sabbaṃ samādānaṃ samāditabbanti vadāmi; na panāhaṃ, gahapati, sabbaṃ samādānaṃ na samāditabbanti vadāmi; nāhaṃ, gahapati, sabbaṃ padhānaṃ padahitabbanti vadāmi; na panāhaṃ, gahapati, sabbaṃ padhānaṃ na padahitabbanti vadāmi; nāhaṃ, gahapati, sabbo paṭinissaggo paṭinissajjitabboti vadāmi. Na panāhaṃ, gahapati, sabbo paṭinissaggo na paṭinissajjitabboti vadāmi; nāhaṃ, gahapati, sabbā vimutti vimuccitabbāti vadāmi; na panāhaṃ, gahapati, sabbā vimutti na vimuccitabbāti vadāmi.
<br>　　 “Yañhi, gahapati, tapaṃ tapato akusalā dhammā abhivaḍḍhanti, kusalā dhammā parihāyanti, evarūpaṃ tapaṃ na tapitabbanti vadāmi. Yañca khvassa gahapati, tapaṃ tapato akusalā dhammā parihāyanti, kusalā dhammā abhivaḍḍhanti, evarūpaṃ tapaṃ tapitabbanti vadāmi.
<br>　　 “Yañhi, gahapati, samādānaṃ samādiyato akusalā dhammā abhivaḍḍhanti, kusalā dhammā parihāyanti, evarūpaṃ samādānaṃ na samāditabbanti vadāmi. Yañca khvassa, gahapati, samādānaṃ samādiyato akusalā dhammā parihāyanti, kusalā dhammā abhivaḍḍhanti, evarūpaṃ samādānaṃ samāditabbanti vadāmi.
<br>　　 “Yañhi, gahapati, padhānaṃ padahato akusalā dhammā abhivaḍḍhanti, kusalā dhammā parihāyanti, evarūpaṃ padhānaṃ na padahitabbanti vadāmi. Yañca khvassa, gahapati, padhānaṃ padahato akusalā dhammā parihāyanti kusalā dhammā abhivaḍḍhanti evarūpaṃ padhānaṃ padahitabbanti vadāmi.
<br>　　 “Yañhi gahapati, paṭinissaggaṃ paṭinissajjato akusalā dhammā abhivaḍḍhanti, kusalā dhammā parihāyanti, evarūpo paṭinissaggo na paṭinissajjitabboti vadāmi. Yañca khvassa, gahapati, paṭinissaggaṃ paṭinissajjato akusalā dhammā parihāyanti, kusalā dhammā abhivaḍḍhanti, evarūpo paṭinissaggo paṭinissajjitabboti vadāmi.
<br>　　 “Yañhi, gahapati, vimuttiṃ vimuccato akusalā dhammā abhivaḍḍhanti, kusalā dhammā parihāyanti, evarūpā vimutti na vimuccitabbāti vadāmi. Yañca khvassa, gahapati, vimuttiṃ vimuccato akusalā dhammā parihāyanti, kusalā dhammā abhivaḍḍhanti, evarūpā vimutti vimuccitabbāti vadāmī”ti.
<br>　　 Atha kho vajjiyamāhito gahapati bhagavatā dhammiyā kathāya sandassito samādapito samuttejito sampahaṃsito uṭṭhāyāsanā bhagavantaṃ abhivādetvā padakkhiṇaṃ katvā pakkāmi.
<br>　　 Atha kho bhagavā acirapakkante vajjiyamāhite gahapatimhi bhikkhū āmantesi– “yopi so, bhikkhave, bhikkhu dīgharattaṃ apparajakkho imasmiṃ dhammavinaye, sopi evamevaṃ aññatitthiye paribbājake sahadhammena suniggahitaṃ niggaṇheyya yathā taṃ vajjiyamāhitena gahapatinā niggahitā”ti. Catutthaṃ.
<br>
</div>
</div>
<div id="south">
<div class="comp">
<span class="sutra_name">漢巴經文比對</span>(莊春江作)：
<br>　　<span id="note1">「應該行」(tapitabbanti)，原意為「應該苦行」，菩提比丘長老英譯為「它應該被實行」(it should be practiced)。其餘「應該受戒」(samāditabbanti)、「應該勤奮」(padahitabbanti)、「應該斷念」(padahitabbanti)、「應該解脫」(vimuccitabbāti)均轉譯為「應該行」，皆為未來被動分詞。</span>
<br>
</div>
</div>
</div>
</body>
</html>
