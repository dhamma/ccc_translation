<html>
<head>
<meta http-equiv="Content-Type" content="text/html; charset=utf-8">
<title>AN.6.54</title>
<link rel="stylesheet" type="text/css" href="../js/ext/resources/css/ext-all.css">
<script type="text/javascript" src="../js/ext/adapter/ext/ext-base.js"></script>
<script type="text/javascript" src="../js/ext/ext-all.js"></script>
<script type="text/javascript" src="../js/jquery.js"></script>
<script type="text/javascript" src="an.js"></script>
<link rel="stylesheet" type="text/css" href="sa.css">
<script type="text/javascript">draw_layout();do_some_thing();</script>
</head>

<body>
<div id="notediv"></div>
<div id="north">
<table border="0" cellpadding="0" cellspacing="0" width="900" bgcolor="#EDFFE1">
    <tr>
     <td><div align="right">
   <form name="search_form" action="an.php"><span style="font-size: 18pt; color: #525000">
 經號：
       <input type="text" name="keyword" style="font-size: 14pt; color: #525000" size="1">
       <input type="submit" name="button1" value="進入" style="font-size: 12pt; background-color: #EDFFE1; color: #003AE8">　　
</form></div></td>
     <td><div align="left">
   <form name="search_form" action="ANsearch.php">
　　<input type="text" name="keyword" style="font-size: 18pt; color: #54547E"  size="10">
 <input type="submit" name="button1" value="檢索" style="font-size: 14pt; background-color: #EDFFE1; color: #003AE8"><span style="font-size: 18pt">
<span class="update_time">(AN.6.54 <script language="javascript">document.writeln(document.lastModified);</script>更新)</span>
   </form></div></td>
    </tr>
  </table>
</div>
<div style="display: none">
<div id="center">
<div class="nikaya">
<span class="sutra_name">增支部6集54經/如法經</span>(莊春江譯)
<br>　　<a onMouseover="note(this,2);">有一次</a>，<a onMouseover="note(this,12);">世尊</a>住在王舍城<a onMouseover="note(this,258);">耆闍崛山</a>。
<br>　　當時，<a onMouseover="note(this,200);">尊者</a>如法是<a onMouseover="local(this,12);">在出生地</a>的常駐者，[住]在出生地的所有七個住處(僧院)。
<br>　　在那裡，尊者如法辱罵、粗暴地責難、傷害、打、以言語惱怒<a onMouseover="local(this,6);">外來的<a onMouseover="note(this,31);">比丘</a></a>。當那些外來的比丘被尊者如法辱罵、粗暴地責難、傷害、打、以言語惱怒時，他們都離開，不住下來，使住處空著。
<br>　　那時，出生地的<a onMouseover="note(this,98);">優婆塞</a>們這麼想：
<br>　　「我們奉侍比丘<a onMouseover="note(this,375);">僧團</a>衣服、<a onMouseover="note(this,196);">施食</a>、住處、病人的需要物、醫藥必需品，然而，外來的比丘們都離開，不住下來，使住處空著，什麼因、什麼緣因而外來的比丘們都離開，不住下來，使住處空著呢？」
<br>　　那時，出生地的優婆塞們這麼想：
<br>　　「這位尊者如法辱罵、粗暴地責難、傷害、打、以言語惱怒外來的比丘。當那些外來的比丘被尊者如法辱罵、粗暴地責難、傷害、打、以言語惱怒時，他們都離開，不住下來，使住處空著，讓我們驅逐尊者如法。」
<br>　　那時，出生地的優婆塞們去見尊者如法。抵達後，對尊者如法這麼說：
<br>　　「<a onMouseover="note(this,45);">大德</a>！請尊者如法離開這個住處，你住這裡夠久了。」
<br>　　那時，尊者如法從那個住處到另一個住處。在那裡，尊者如法也辱罵、粗暴地責難、傷害、打、以言語惱怒外來的比丘。當那些外來的比丘被尊者如法辱罵、粗暴地責難、傷害、打、以言語惱怒時，他們都離開，不住下來，使住處空著。
<br>　　那時，出生地的優婆塞們這麼想：
<br>　　「我們奉侍比丘僧團衣服、施食、住處、病人的需要物、醫藥必需品，然而，外來的比丘們都離開，不住下來，使住處空著，什麼因、什麼緣因而外來的比丘們都離開，不住下來，使住處空著呢？」
<br>　　那時，出生地的優婆塞們這麼想：
<br>　　「這位尊者如法辱罵、粗暴地責難、傷害、打、以言語惱怒外來的比丘。當那些外來的比丘被尊者如法辱罵、粗暴地責難、傷害、打、以言語惱怒時，他們都離開，不住下來，使住處空著，讓我們驅逐尊者如法。」
<br>　　那時，出生地的優婆塞們去見尊者如法。抵達後，對尊者如法這麼說：
<br>　　「大德！請尊者如法離開這個住處，你住這裡夠久了。」
<br>　　那時，尊者如法從那個住處到另一個住處。在那裡，尊者如法也辱罵、粗暴地責難、傷害、打、以言語惱怒外來的比丘。當那些外來的比丘被尊者如法辱罵、粗暴地責難、傷害、打、以言語惱怒時，他們都離開，不住下來，使住處空著。
<br>　　那時，出生地的優婆塞們這麼想：
<br>　　「我們奉侍比丘僧團衣服、施食、住處、病人的需要物、醫藥必需品，然而，外來的比丘們都離開，不住下來，使住處空著，什麼因、什麼緣因而外來的比丘們都離開，不住下來，使住處空著呢？」
<br>　　那時，出生地的優婆塞們這麼想：
<br>　　「這位尊者如法辱罵、粗暴地責難、傷害、打、以言語惱怒外來的比丘。……（中略）讓我們從出生地的所有七個住處驅逐尊者如法。」
<br>　　那時，出生地的優婆塞們去見尊者如法。抵達後，對尊者如法這麼說：
<br>　　「大德！請尊者如法從出生地的所有七個住處離開。」
<br>　　那時，尊者如法這麼想：
<br>　　「我被出生地的優婆塞從出生地的所有七個住處驅逐，現在，我去什麼地方呢？」
<br>　　那時，尊者如法這麼想：「讓我去見世尊。」
<br>　　那時，尊者如法取鉢與僧衣後，往王舍城出發。次第地往王舍城耆闍崛山，去見世尊。抵達後，向世尊<a onMouseover="note(this,46);">問訊</a>，接著在一旁坐下。在一旁坐好後，世尊對尊者如法這麼說：
<br>　　「那麼，如法婆羅門！你從哪裡來呢？」
<br>　　「大德！我被出生地的優婆塞從出生地的所有七個住處驅逐。」
<br>　　「夠了，如法婆羅門！為何你[要在意]他們到處驅逐你？你到處被驅逐後又來到我面前？
<br>　　如法婆羅門！從前，航海的商人帶了<a onMouseover="local(this,1);">尋岸鳥</a>後，乘船深入大海，當船還看不見岸時，他們放出尋岸鳥。牠飛往東方、西方、北方、南方、上方、四方的中間方。如果牠看見周圍有海岸，就一直飛去，如果牠看不見周圍有海岸，就回船上。同樣的，如法婆羅門！他們到處驅逐你，你到處被驅逐後又來到我面前。
<br>　　如法婆羅門！從前，勾樂比亞王的榕樹王名叫善住立，它有五個涼蔭與悅意的分枝。又，如法婆羅門！善住立榕樹王有十二<a onMouseover="note(this,148);">由旬</a>的<a onMouseover="local(this,7);">延展</a>，根延續五由旬。又，如法婆羅門！善住立榕樹王的果實大如一升大的鍋，甜如小蜜蜂的純蜂蜜。又，如法婆羅門！善住立榕樹王的一個枝幹由國王與女眷們一起使用，一個枝幹由軍隊使用，一個枝幹由城鎮與地方的人們使用，一個枝幹由<a onMouseover="note(this,29);">沙門</a>、<a onMouseover="note(this,17);">婆羅門</a>使用，一個枝幹由野生動物使用。又，如法婆羅門！善住立榕樹王的果實沒有任何人守護，但，他們互不侵犯[他人的]果實。
<br>　　如法婆羅門！那時，某位男子盡情吃了善住立榕樹王的果實後，又破壞枝條，然後離去。如法婆羅門！那時，住在善住立榕樹王的天神這麼想：『實在不可思議啊，<a onMouseover="note(this,202);">先生</a>！實在<a onMouseover="note(this,206);">未曾有</a>啊，先生！多麼邪惡的人啊！確實是因為盡情吃了善住立榕樹王的果實後，又破壞枝條，然後離去，就讓善住立榕樹王未來不結果實如何！』如法婆羅門！那時，善住立榕樹王未來不結果實。
<br>　　如法婆羅門！那時，勾樂比亞王去見<a onMouseover="note(this,263);">天帝釋</a>，抵達後對天帝釋這麼說：
<br>　　「真的，<a onMouseover="note(this,204);">親愛的先生</a>！你應該知道，善住立榕樹王不結果實了。」
<br>　　如法婆羅門！那時，天帝釋<a onMouseover="note(this,425);">作出像那樣的神通作為</a>，使大風雨來臨後，扭倒善住立榕樹王，拔起根。如法婆羅門！那時，住在善住立榕樹王的天神沮喪、悲傷、淚流滿面、哭泣地在一旁站立。
<br>　　如法婆羅門！那時，天帝釋作去見住在善住立榕樹王的天神，抵達後，對住在善住立榕樹王的天神這麼說：
<br>　　「天神！你為何沮喪、悲傷、淚流滿面、哭泣地在一旁站立呢？」
<br>　　「親愛的先生！因為像那樣，大風雨來臨後，扭倒我的住處，拔起根。」
<br>　　「天神！你是否住立於<a onMouseover="local(this,3);">樹法</a>，然後大風雨來臨後，扭倒你的住處，拔起根呢？」
<br>　　「親愛的先生！但，怎樣是樹住立於樹法呢？」
<br>　　「天神！這裡，欲求根者們拿走樹根；欲求樹皮者們拿走樹皮；欲求花者們拿走花；欲求果實者們拿走果實，天神不應該因此而作出不悅意或不歡喜，天神！這樣是樹住立於樹法。」
<br>　　「親愛的先生！就是沒住立於樹法，大風雨來臨後，才扭倒我的住處，拔起根。」
<br>　　「天神！如果你能住立於樹法，你的住處能如先前。」
<br>　　「親愛的先生！我將住立於樹法，願我的住處能如先前！」
<br>　　如法婆羅門！那時，天帝釋作出像那樣的神通作為，使大風雨來臨後，立起善住立榕樹王，<a onMouseover="local(this,8);">根變得有皮[覆蓋]</a>。同樣的，如法婆羅門！你是否住立於<a onMouseover="local(this,2);">沙門法</a>而被出生地的優婆塞從出生地的所有七個住處驅逐呢？」
<br>　　「大德！但，怎樣是沙門住立於沙門法呢？」
<br>　　「如法婆羅門！這裡，沙門對咒罵者不咒罵回去；對激怒者不激怒回去；對爭論者不爭論回去，如法婆羅門！這樣是沙門住立於沙門法。」
<br>　　「大德！就是沒住立於沙門法，我被出生地的優婆塞從出生地的所有七個住處驅逐。」
<br>　　「如法婆羅門！從前，有位名叫善眼的<a onMouseover="note(this,145);">大師</a>，是在欲上離貪的開宗祖師。又，如法婆羅門！善眼大師有好幾百位弟子，善眼大師教導弟子<a onMouseover="local(this,4);">與梵天為同伴的法</a>。又，如法婆羅門！凡對善眼大師教導與梵天為同伴的法心不<a onMouseover="note(this,340);">淨信</a>者，他們以身體的崩解，死後往生到<a onMouseover="note(this,109);">苦界</a>、<a onMouseover="note(this,110);">惡趣</a>、<a onMouseover="note(this,111);">下界</a>、地獄。又，如法婆羅門！凡對善眼大師教導與梵天為同伴的法心淨信者，他們以身體的崩解，死後往生到<a onMouseover="note(this,112);">善趣</a>、天界。
<br>　　如法婆羅門！從前，有位大師名叫啞跛，……（中略）有位大師名叫輪輻輞，……有位大師名叫鋤者，……有位大師名叫象護，……有位大師名叫護光，是開宗祖師，在欲上離貪者。又，如法婆羅門！護光大師有好幾百位弟子，護光大師教導弟子與梵天為同伴的法。又，如法婆羅門！凡對護光大師教導與梵天為同伴的法心不淨信者，他們以身體的崩解，死後往生到苦界、惡趣、下界、地獄。又，如法婆羅門！凡對護光大師教導與梵天為同伴的法心淨信者，他們以身體的崩解，死後往生到善趣、天界。
<br>　　如法婆羅門！你怎麼想：凡如果對這六位開宗祖師、在欲上離貪者的大師與其好幾百位圍繞者的弟子僧團惡心地辱罵、口出惡言者，他會產出許多非福德嗎？」
<br>　　「是的，大德！」
<br>　　「如法婆羅門！凡如果對這六位開宗祖師、在欲上離貪者的大師與其好幾百位圍繞者的弟子僧團惡心地辱罵、口出惡言者，他會產出許多非福德，凡對<a onMouseover="note(this,575);">見具足之人</a>惡心地辱罵、口出惡言者，這位因此產出更多非福德。那是什麼原因呢？如法婆羅門！我說，此處之外沒有像這樣<a onMouseover="local(this,14);">忍耐</a>如在<a onMouseover="note(this,138);">同梵行者</a>中的。如法婆羅門！因此，你應該這麼學：『我們對同梵行者將沒有惡心。』如法婆羅門！你應該這麼學。」
<br>　　「善眼、啞跛，與輪輻輞婆羅門，
<br>　　　鋤者與<a onMouseover="note(this,102);">學生婆羅門</a>象護，是大師。
<br>　　　<a onMouseover="local(this,13);">護光總管</a>，是七[王]的國師，
<br>　　　他們是過去的不害者，六位有名的大師。
<br>　　　離臭穢的<a onMouseover="local(this,9);">悲心勝解者</a>，已超越欲結，
<br>　　　離欲貪之貪染後，是梵天世界的往生者。
<br>　　　他們的弟子，有好幾百位，
<br>　　　[也是]離臭穢的悲心勝解者，已超越欲結，
<br>　　　離欲貪之貪染後，是梵天世界的往生者。
<br>　　　凡對那些，離貪得定的外道仙人，
<br>　　　<a onMouseover="local(this,5);">憎惡思惟</a>，口出惡言的人，
<br>　　　像那樣的人，他產出許多非福德。
<br>　　　凡對一個，見具足的佛陀弟子比丘，
<br>　　　憎惡思惟，口出惡言的人，
<br>　　　這個人因此，產出更多非福德。
<br>　　　不應該攻擊<a onMouseover="local(this,10);">聖者</a>，<a onMouseover="local(this,11);">見處的捨斷者</a>，
<br>　　　這第七[種]人，被稱為聖僧團者。
<br>　　　即使在欲上未離貪，五根弱者：
<br>　　　信戒與活力，<a onMouseover="note(this,178);">止與觀</a>。
<br>　　　攻擊像這樣的比丘，[自己]先被傷害，
<br>　　　自己被傷害後，傷害其他人。
<br>　　　凡守護自己者，他之外的[人也]被守護，
<br>　　　因此應該守護自己，賢智者經常是不受害的。」
<br>　　如法品第五，其<a onMouseover="note(this,35);">攝頌</a>：
<br>　　「龍象、鹿屋、負債，純陀、二種直接可見二則，
<br>　　　安穩、根、阿難，剎帝利、不放逸與如法。」
<br>　　第一個五十則完成。
<br>
</div>
</div>
<div id="east">
<div class="pali">
AN.6.54/ 12. Dhammikasuttaṃ 
<br>　　 54. Ekaṃ samayaṃ bhagavā rājagahe viharati gijjhakūṭe pabbate. Tena kho pana samayena āyasmā dhammiko jātibhūmiyaṃ āvāsiko hoti sabbaso jātibhūmiyaṃ sattasu āvāsesu. Tatra sudaṃ āyasmā dhammiko āgantuke bhikkhū akkosati paribhāsati vihiṃsati vitudati roseti vācāya. Te ca āgantukā bhikkhū āyasmatā dhammikena akkosiyamānā paribhāsiyamānā vihesiyamānā vitudiyamānā rosiyamānā vācāya pakkamanti, na saṇṭhanti, riñcanti āvāsaṃ.
<br>　　 Atha kho jātibhūmakānaṃ upāsakānaṃ etadahosi– “mayaṃ kho bhikkhusaṅghaṃ paccupaṭṭhitā cīvarapiṇḍapātasenāsanagilānappaccayabhesajja-parikkhārena. Atha ca pana āgantukā bhikkhū pakkamanti, na saṇṭhanti, riñcanti āvāsaṃ. Ko nu kho hetu ko paccayo yena āgantukā bhikkhū pakkamanti, na saṇṭhanti, riñcanti āvāsan”ti? Atha kho jātibhūmakānaṃ upāsakānaṃ etadahosi– “ayaṃ kho āyasmā dhammiko āgantuke bhikkhū akkosati paribhāsati vihiṃsati vitudati roseti vācāya. Te ca āgantukā bhikkhū āyasmatā dhammikena akkosiyamānā paribhāsiyamānā vihesiyamānā vitudiyamānā rosiyamānā vācāya pakkamanti na saṇṭhanti, riñcanti āvāsaṃ. Yaṃnūna mayaṃ āyasmantaṃ dhammikaṃ pabbājeyyāmā”ti.
<br>　　 Atha kho jātibhūmakā upāsakā yena āyasmā dhammiko tenupasaṅkamiṃsu; upasaṅkamitvā āyasmantaṃ dhammikaṃ etadavocuṃ– “pakkamatu, bhante, āyasmā dhammiko imamhā āvāsā; alaṃ te idha vāsenā”ti. Atha kho āyasmā dhammiko tamhā āvāsā aññaṃ āvāsaṃ agamāsi. Tatrapi sudaṃ āyasmā dhammiko āgantuke bhikkhū akkosati paribhāsati vihiṃsati vitudati roseti vācāya. Te ca āgantukā bhikkhū āyasmatā dhammikena akkosiyamānā paribhāsiyamānā vihesiyamānā vitudiyamānā rosiyamānā vācāya pakkamanti, na saṇṭhanti, riñcanti āvāsaṃ.
<br>　　 Atha kho jātibhūmakānaṃ upāsakānaṃ etadahosi– “mayaṃ kho bhikkhusaṅghaṃ paccupaṭṭhitā cīvarapiṇḍapātasenāsanagilānappaccayabhesajja-parikkhārena. Atha ca pana āgantukā bhikkhū pakkamanti, na saṇṭhanti, riñcanti āvāsaṃ. Ko nu kho hetu ko paccayo yena āgantukā bhikkhū pakkamanti, na saṇṭhanti, riñcanti āvāsan”ti? Atha kho jātibhūmakānaṃ upāsakānaṃ etadahosi– “ayaṃ kho āyasmā dhammiko āgantuke bhikkhū akkosati paribhāsati vihiṃsati vitudati roseti vācāya. Te ca āgantukā bhikkhū āyasmatā dhammikena akkosiyamānā paribhāsiyamānā vihesiyamānā vitudiyamānā rosiyamānā vācāya pakkamanti, na saṇṭhanti, riñcanti āvāsaṃ. Yaṃnūna mayaṃ āyasmantaṃ dhammikaṃ pabbājeyyāmā”ti.
<br>　　 Atha kho jātibhūmakā upāsakā yenāyasmā dhammiko tenupasaṅkamiṃsu; upasaṅkamitvā āyasmantaṃ dhammikaṃ etadavocuṃ– “pakkamatu, bhante, āyasmā dhammiko imamhāpi āvāsā; alaṃ te idha vāsenā”ti. Atha kho āyasmā dhammiko tamhāpi āvāsā aññaṃ āvāsaṃ agamāsi Tatrapi sudaṃ āyasmā dhammiko āgantuke bhikkhū akkosati paribhāsati vihiṃsati vitudati roseti vācāya. Te ca āgantukā bhikkhū āyasmatā dhammikena akkosiyamānā paribhāsiyamānā vihesiyamānā vitudiyamānā rosiyamānā vācāya pakkamanti, na saṇṭhanti, riñcanti āvāsaṃ.
<br>　　 Atha kho jātibhūmakānaṃ upāsakānaṃ etadahosi– “mayaṃ kho bhikkhusaṅghaṃ paccupaṭṭhitā cīvarapiṇḍapātasenāsanagilānappaccayabhesajjaparikkhārena. Atha ca pana āgantukā bhikkhū pakkamanti na saṇṭhanti, riñcanti āvāsaṃ. Ko nu kho hetu ko paccayo yena āgantukā bhikkhū pakkamanti, na saṇṭhanti, riñcanti āvāsan”ti? Atha kho jātibhūmakānaṃ upāsakānaṃ etadahosi– “ayaṃ kho āyasmā dhammiko āgantuke bhikkhū akkosati …pe… Yaṃnūna mayaṃ āyasmantaṃ dhammikaṃ pabbājeyyāma sabbaso jātibhūmiyaṃ sattahi āvāsehī”ti. Atha kho jātibhūmakā upāsakā yenāyasmā dhammiko tenupasaṅkamiṃsu; upasaṅkamitvā āyasmantaṃ dhammikaṃ etadavocuṃ– “pakkamatu, bhante, āyasmā dhammiko sabbaso jātibhūmiyaṃ sattahi āvāsehī”ti. Atha kho āyasmato dhammikassa etadahosi– “pabbājito khomhi jātibhūmakehi upāsakehi sabbaso jātibhūmiyaṃ sattahi āvāsehi. Kahaṃ nu kho dāni gacchāmī”ti? Atha kho āyasmato dhammikassa etadahosi– “yaṃnūnāhaṃ yena bhagavā tenupasaṅkameyyan”ti.
<br>　　 Atha kho āyasmā dhammiko pattacīvaramādāya yena rājagahaṃ tena pakkāmi. Anupubbena yena rājagahaṃ gijjhakūṭo pabbato yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho āyasmantaṃ dhammikaṃ bhagavā etadavoca– “handa kuto nu tvaṃ, brāhmaṇa dhammika, āgacchasī”ti? “Pabbājito ahaṃ, bhante, jātibhūmakehi upāsakehi sabbaso jātibhūmiyaṃ sattahi āvāsehī”ti. “Alaṃ, brāhmaṇa dhammika, kiṃ te iminā, yaṃ taṃ tato tato pabbājenti, so tvaṃ tato tato pabbājito mameva santike āgacchasi”.
<br>　　 “Bhūtapubbaṃ, brāhmaṇa dhammika, sāmuddikā vāṇijā tīradassiṃ sakuṇaṃ gahetvā nāvāya samuddaṃ ajjhogāhanti. Te atīradakkhiṇiyā nāvāya tīradassiṃ sakuṇaṃ muñcanti. So gacchateva puratthimaṃ disaṃ, gacchati pacchimaṃ disaṃ, gacchati uttaraṃ disaṃ, gacchati dakkhiṇaṃ disaṃ, gacchati uddhaṃ, gacchati anudisaṃ. Sace so samantā tīraṃ passati, tathāgatakova hoti. Sace pana so samantā tīraṃ na passati tameva nāvaṃ paccāgacchati. Evamevaṃ kho, brāhmaṇa dhammika, yaṃ taṃ tato tato pabbājenti so tvaṃ tato tato pabbājito mameva santike āgacchasi.
<br>　　 “Bhūtapubbaṃ brāhmaṇa dhammika, rañño korabyassa suppatiṭṭho nāma nigrodharājā ahosi pañcasākho sītacchāyo manoramo. Suppatiṭṭhassa kho pana, brāhmaṇa dhammika, nigrodharājassa dvādasayojanāni abhiniveso ahosi, pañca yojanāni mūlasantānakānaṃ. Suppatiṭṭhassa kho pana brāhmaṇa dhammika, nigrodharājassa tāva mahantāni phalāni ahesuṃ; seyyathāpi nāma āḷhakathālikā. Evamassa sādūni phalāni ahesuṃ; seyyathāpi nāma khuddaṃ madhuṃ anelakaṃ. Suppatiṭṭhassa kho pana, brāhmaṇa dhammika, nigrodharājassa ekaṃ khandhaṃ rājā paribhuñjati saddhiṃ itthāgārena, ekaṃ khandhaṃ balakāyo paribhuñjati, ekaṃ khandhaṃ negamajānapadā paribhuñjanti, ekaṃ khandhaṃ samaṇabrāhmaṇā paribhuñjanti, ekaṃ khandhaṃ migā paribhuñjanti. Suppatiṭṭhassa kho pana, brāhmaṇa dhammika, nigrodharājassa na koci phalāni rakkhati, na ca sudaṃ aññamaññassa phalāni hiṃsanti.
<br>　　 “Atha kho, brāhmaṇa dhammika, aññataro puriso suppatiṭṭhassa nigrodharājassa yāvadatthaṃ phalāni bhakkhitvā sākhaṃ bhañjitvā pakkāmi. Atha kho, brāhmaṇa dhammika, suppatiṭṭhe nigrodharāje adhivatthāya devatāya etadahosi– ‘acchariyaṃ vata, bho, abbhutaṃ vata, bho! Yāva pāpo manusso, yatra hi nāma suppatiṭṭhassa nigrodharājassa yāvadatthaṃ phalāni bhakkhitvā sākhaṃ bhañjitvā pakkamissati, yaṃnūna suppatiṭṭho nigrodharājā āyatiṃ phalaṃ na dadeyyā’ti. Atha kho, brāhmaṇa dhammika, suppatiṭṭho nigrodharājā āyatiṃ phalaṃ na adāsi.
<br>　　 “Atha kho, brāhmaṇa dhammika, rājā korabyo yena sakko devānamindo tenupasaṅkami; upasaṅkamitvā sakkaṃ devānamindaṃ etadavoca– ‘yagghe, mārisa, jāneyyāsi suppatiṭṭho nigrodharājā phalaṃ na detī’ti? Atha kho, brāhmaṇa dhammika, sakko devānamindo tathārūpaṃ iddhābhisaṅkhāraṃ abhisaṅkhāsi, yathā bhusā vātavuṭṭhi āgantvā suppatiṭṭhaṃ nigrodharājaṃ pavattesi ummūlamakāsi. Atha kho, brāhmaṇa dhammika, suppatiṭṭhe nigrodharāje adhivatthā devatā dukkhī dummanā assumukhī rudamānā ekamantaṃ aṭṭhāsi.
<br>　　 “Atha kho, brāhmaṇa dhammika, sakko devānamindo yena suppatiṭṭhe nigrodharāje adhivatthā devatā tenupasaṅkami; upasaṅkamitvā suppatiṭṭhe nigrodharāje adhivatthaṃ devataṃ etadavoca– ‘kiṃ nu tvaṃ, devate, dukkhī dummanā assumukhī rudamānā ekamantaṃ ṭhitā’ti? ‘Tathā hi pana me, mārisa, bhusā vātavuṭṭhi āgantvā bhavanaṃ pavattesi ummūlamakāsī’ti. ‘Api nu tvaṃ, devate, rukkhadhamme ṭhitāya bhusā vātavuṭṭhi āgantvā bhavanaṃ pavattesi ummūlamakāsī’ti? ‘Kathaṃ pana, mārisa rukkho rukkhadhamme ṭhito hotī’ti? ‘Idha, devate, rukkhassa mūlaṃ mūlatthikā haranti, tacaṃ tacatthikā haranti, pattaṃ pattatthikā haranti, pupphaṃ pupphatthikā haranti, phalaṃ phalatthikā haranti. Na ca tena devatāya anattamanatā vā anabhinandi vā karaṇīyā. Evaṃ kho, devate, rukkho rukkhadhamme ṭhito hotī’ti. ‘Aṭṭhitāyeva kho me, mārisa, rukkhadhamme bhusā vātavuṭṭhi āgantvā bhavanaṃ pavattesi ummūlamakāsī’ti. ‘Sace kho tvaṃ, devate, rukkhadhamme tiṭṭheyyāsi, siyā te bhavanaṃ yathāpure’ti? ‘Ṭhassāmahaṃ, mārisa rukkhadhamme, hotu me bhavanaṃ yathāpure’”ti.
<br>　　 “Atha kho, brāhmaṇa dhammika, sakko devānamindo tathārūpaṃ iddhābhisaṅkhāraṃ abhisaṅkhāsi, yathā bhusā vātavuṭṭhi āgantvā suppatiṭṭhaṃ nigrodharājaṃ ussāpesi, sacchavīni mūlāni ahesuṃ. Evamevaṃ kho, brāhmaṇa dhammika, api nu taṃ samaṇadhamme ṭhitaṃ jātibhūmakā upāsakā pabbājesuṃ sabbaso jātibhūmiyaṃ sattahi āvāsehī”ti? “Kathaṃ pana, bhante, samaṇo samaṇadhamme ṭhito hotī”ti? “Idha, brāhmaṇa dhammika, samaṇo akkosantaṃ na paccakkosati, rosantaṃ na paṭirosati, bhaṇḍantaṃ na paṭibhaṇḍati. Evaṃ kho, brāhmaṇa dhammika, samaṇo samaṇadhamme ṭhito hotī”ti. “Aṭṭhitaṃyeva maṃ, bhante, samaṇadhamme jātibhūmakā upāsakā pabbājesuṃ sabbaso jātibhūmiyaṃ sattahi āvāsehī”ti.
<br>　　 “Bhūtapubbaṃ brāhmaṇa dhammika, sunetto nāma satthā ahosi titthakaro kāmesu vītarāgo. Sunettassa kho pana, brāhmaṇa dhammika, satthuno anekāni sāvakasatāni ahesuṃ. Sunetto satthā sāvakānaṃ brahmalokasahabyatāya dhammaṃ desesi. Ye kho pana, brāhmaṇa dhammika, sunettassa satthuno brahmalokasahabyatāya dhammaṃ desentassa cittāni na pasādesuṃ te kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjiṃsu. Ye kho pana, brāhmaṇa dhammika, sunettassa satthuno brahmalokasahabyatāya dhammaṃ desentassa cittāni pasādesuṃ te kāyassa bhedā paraṃ maraṇā sugatiṃ saggaṃ lokaṃ upapajjiṃsu.
<br>　　 “Bhūtapubbaṃ, brāhmaṇa dhammika, mūgapakkho nāma satthā ahosi …pe… aranemi nāma satthā ahosi… kuddālako nāma satthā ahosi… hatthipālo nāma satthā ahosi… jotipālo nāma satthā ahosi titthakaro kāmesu vītarāgo. Jotipālassa kho pana, brāhmaṇa dhammika, satthuno anekāni sāvakasatāni ahesuṃ. Jotipālo satthā sāvakānaṃ brahmalokasahabyatāya dhammaṃ desesi. Ye kho pana, brāhmaṇa dhammika, jotipālassa satthuno brahmalokasahabyatāya dhammaṃ desentassa cittāni na pasādesuṃ te kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjiṃsu. Ye kho pana, brāhmaṇa dhammika, jotipālassa satthuno brahmalokasahabyatāya dhammaṃ desentassa cittāni pasādesuṃ te kāyassa bhedā paraṃ maraṇā sugatiṃ saggaṃ lokaṃ upapajjiṃsu.
<br>　　 “Taṃ kiṃ maññasi, brāhmaṇa dhammika, yo ime cha satthāre titthakare kāmesu vītarāge, anekasataparivāre sasāvakasaṅghe paduṭṭhacitto akkoseyya paribhāseyya, bahuṃ so apuññaṃ pasaveyyā”ti? “Evaṃ, bhante”. “Yo kho, brāhmaṇa dhammika, ime cha satthāre titthakare kāmesu vītarāge anekasataparivāre sasāvakasaṅghe paduṭṭhacitto akkoseyya paribhāseyya, bahuṃ so apuññaṃ pasaveyya. Yo ekaṃ diṭṭhisampannaṃ puggalaṃ paduṭṭhacitto akkosati paribhāsati, ayaṃ tato bahutaraṃ apuññaṃ pasavati. Taṃ kissa hetu? Nāhaṃ, brāhmaṇa dhammika, ito bahiddhā evarūpiṃ khantiṃ vadāmi, yathāmaṃ sabrahmacārīsu. Tasmātiha, brāhmaṇa dhammika evaṃ sikkhitabbaṃ– ‘na no samasabrahmacārīsu cittāni paduṭṭhāni bhavissantī’”ti. Evañhi te, brāhmaṇa dhammika, sikkhitabbanti.
<br>　　“Sunetto mūgapakkho ca, aranemi ca brāhmaṇo.
<br>　　Kuddālako ahu satthā, hatthipālo ca māṇavo.
<br>　　“Jotipālo ca govindo, ahu sattapurohito; 
<br>　　Ahiṃsakā atītaṃse, cha satthāro yasassino.
<br>　　“Nirāmagandhā karuṇedhimuttā, kāmasaṃyojanātigā.
<br>　　Kāmarāgaṃ virājetvā, brahmalokūpagā ahuṃ.
<br>　　“Ahesuṃ sāvakā tesaṃ, anekāni satānipi; 
<br>　　Nirāmagandhā karuṇedhimuttā, kāmasaṃyojanātigā.
<br>　　Kāmarāgaṃ virājetvā, brahmalokūpagā ahuṃ.
<br>　　“Yete isī bāhirake, vītarāge samāhite; 
<br>　　Paduṭṭhamanasaṅkappo, yo naro paribhāsati.
<br>　　Bahuñca so pasavati, apuññaṃ tādiso naro.
<br>　　“Yo cekaṃ diṭṭhisampannaṃ, bhikkhuṃ buddhassa sāvakaṃ; 
<br>　　Paduṭṭhamanasaṅkappo yo naro paribhāsati.
<br>　　Ayaṃ tato bahutaraṃ, apuññaṃ pasave naro.
<br>　　“Na sādhurūpaṃ āsīde, diṭṭhiṭṭhānappahāyinaṃ; 
<br>　　Sattamo puggalo eso, ariyasaṅghassa vuccati.
<br>　　“Avītarāgo kāmesu, yassa pañcindriyā mudū; 
<br>　　Saddhā sati ca vīriyaṃ, samatho ca vipassanā.
<br>　　“Tādisaṃ bhikkhumāsajja, pubbeva upahaññati; 
<br>　　Attānaṃ upahantvāna, pacchā aññaṃ vihiṃsati.
<br>　　“Yo ca rakkhati attānaṃ, rakkhito tassa bāhiro; 
<br>　　Tasmā rakkheyya attānaṃ, akkhato paṇḍito sadā”ti. Dvādasamaṃ.
<br>　　 Dhammikavaggo pañcamo.
<br>　　 Tassuddānaṃ– 
<br>　　 Nāgamigasālā iṇaṃ, cundaṃ dve sandiṭṭhikā duve; 
<br>　　 Khema-indriya ānanda, khattiyā appamādena dhammikoti.
<br>　　 Paṭhamapaṇṇāsakaṃ samattaṃ.
<br>
</div>
</div>
<div id="south">
<div class="comp">
<span class="sutra_name">漢巴經文比對</span>(莊春江作)：
<br>　　<span id="note1">「視岸鷹(MA.130)」，南傳作「尋岸鳥」(tīradassiṃ sakuṇaṃ，直譯為「看海岸的鳥」)，菩提比丘長老英譯為「認陸地鳥」(a land-spotting bird)。</span>
<br>　　<span id="note2">「沙門法」(samaṇadhamme)，菩提比丘長老英譯為「禁欲修道者的責任」(the duty of an ascetic)。</span>
<br>　　<span id="note3">「樹天法(MA.130)」，南傳作「樹法」(rukkhadhamme)，菩提比丘長老英譯為「樹的責任」(the duty of a tree)。</span>
<br>　　<span id="note4">「梵世法(MA.130)」，南傳作「與梵天為同伴的法」(brahmalokasahabyatāya dhammaṃ)，菩提比丘長老英譯為「與梵天為同伴的法」(Dhamma…for companionship with the brahmā world)。</span>
<br>　　<span id="note5">「心中懷憎嫉(MA.130)」，南傳作「憎惡思惟」(Paduṭṭhamanasaṅkappo，另譯為「惡意」)，菩提比丘長老英譯為「帶著恨的想法」(with thoughts of hate)。</span>
<br>　　<span id="note6">「外來的比丘」(āgantukā bhikkhū，另譯為「客比丘；外客比丘」)，菩提比丘長老英譯為「到訪比丘」(visiting bhikkhus )。</span>
<br>　　<span id="note7">「延展」(abhiniveso原意為「執持」)，菩提比丘長老英譯為「伸展」(extended)。</span>
<br>　　<span id="note8">「根變得有皮[覆蓋]」(sacchavīni mūlāni ahesuṃ)，菩提比丘長老英譯為「其根被樹皮包覆」(its roots were covered with bark)，Andrew Olendzki英譯為「其根完全癒合」(its roots were entirely healed)。</span>
<br>　　<span id="note9">「悲心勝解者」(karuṇedhimuttā)，菩提比丘長老英譯為「以憐憫而自由者」(liberated by compassion)。</span>
<br>　　<span id="note10">「聖者」(sādhurūpaṃ，原意為「好形色」)，菩提比丘長老英譯為「聖潔的人」(a holy person)。</span>
<br>　　<span id="note11">「見處的捨斷者」(diṭṭhiṭṭhānappahāyinaṃ)，菩提比丘長老英譯為「已經捨棄觀點者」(one who has abandoned viewpoints)。</span>
<br>　　<span id="note12">「生地(MA.130)」，南傳作「在出生地」(jātibhūmiyaṃ)，菩提比丘長老英譯為「在他的家鄉地區」(in his native district)。按：「在出生地」即「在當地出生的」。</span>
<br>　　<span id="note13">「護光總管」(Jotipālo ca govindo)，參看《長部19經》(《長阿含3經》)。</span>
<br>　　<span id="note14">「忍耐」(khantiṃ)，菩提比丘長老英譯為「傷害」(injury)，並解說，這是依brahmāli提醒，在DOP(p.744)中khanti還列有一個條目：「傷害」(hurt, injury)。</span>
<br>
</div>
</div>
</div>
</body>
</html>
