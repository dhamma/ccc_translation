<html>
<head>
<meta http-equiv="Content-Type" content="text/html; charset=utf-8">
<title>AN.4.53</title>
<link rel="stylesheet" type="text/css" href="../js/ext/resources/css/ext-all.css">
<script type="text/javascript" src="../js/ext/adapter/ext/ext-base.js"></script>
<script type="text/javascript" src="../js/ext/ext-all.js"></script>
<script type="text/javascript" src="../js/jquery.js"></script>
<script type="text/javascript" src="an.js"></script>
<link rel="stylesheet" type="text/css" href="sa.css">
<script type="text/javascript">draw_layout();do_some_thing();</script>
</head>

<body>
<div id="notediv"></div>
<div id="north">
<table border="0" cellpadding="0" cellspacing="0" width="900" bgcolor="#EDFFE1">
    <tr>
     <td><div align="right">
   <form name="search_form" action="an.php"><span style="font-size: 18pt; color: #525000">
 經號：
       <input type="text" name="keyword" style="font-size: 14pt; color: #525000" size="1">
       <input type="submit" name="button1" value="進入" style="font-size: 12pt; background-color: #EDFFE1; color: #003AE8">　　
</form></div></td>
     <td><div align="left">
   <form name="search_form" action="ANsearch.php">
　　<input type="text" name="keyword" style="font-size: 18pt; color: #54547E"  size="10">
 <input type="submit" name="button1" value="檢索" style="font-size: 14pt; background-color: #EDFFE1; color: #003AE8"><span style="font-size: 18pt">
<span class="update_time">(AN.4.53 <script language="javascript">document.writeln(document.lastModified);</script>更新)</span>
   </form></div></td>
    </tr>
  </table>
</div>
<div style="display: none">
<div id="center">
<div class="nikaya">
<span class="sutra_name">增支部4集53經/共住經第一</span>(莊春江譯)
<br>　　<a onMouseover="note(this,2);">有一次</a>，<a onMouseover="note(this,12);">世尊</a>在摩偷羅與威樂若中間的旅途中，眾多<a onMouseover="note(this,103);">屋主</a>與屋主婦也在摩偷羅與威樂若中間的旅途中。那時，世尊離開道路坐在某棵樹下。屋主與屋主婦們看見世尊坐在某棵樹下，看見後，去見世尊。抵達後，向世尊<a onMouseover="note(this,46);">問訊</a>，接著在一旁坐下。在一旁坐好後，世尊對屋主與屋主婦們這麼說：
<br>　　「屋主們！有這四種共住，哪四種呢？男悲慘者與女悲慘者一起共住；男悲慘者與女天神一起共住；男天神與女悲慘者一起共住；男天神與女天神一起共住。
<br>　　屋主們！如何是男悲慘者與女悲慘者一起共住呢？屋主們！這裡，丈夫是殺生者，<a onMouseover="note(this,104);">未給予而取</a>者，<a onMouseover="note(this,105);">邪淫</a>者，榖酒、果酒、<a onMouseover="note(this,107);">酒放逸處</a>者，破戒者，惡法者，以被慳垢纏縛之心住於在家，是對<a onMouseover="note(this,29);">沙門</a>、<a onMouseover="note(this,17);">婆羅門</a>謾罵、惡口者；妻子也是殺生者，未給予而取者，邪淫者，榖酒、果酒、酒放逸處者，破戒者，惡法者，以被慳垢纏縛之心住於在家，是對沙門、婆羅門謾罵、惡口者，屋主們！這樣是男悲慘者與女悲慘者一起共住。
<br>　　屋主們！如何是男悲慘者與女天神一起共住呢？屋主們！這裡，丈夫是殺生者，未給予而取者，邪淫者，榖酒、果酒、酒放逸處者，破戒者，惡法者，以被慳垢纏縛之心住於在家，是對沙門、婆羅門謾罵、惡口者；妻子是離殺生者，離未給予而取者，離邪淫者，離榖酒、果酒、酒放逸處者，持戒者，善法者，以離慳垢纏縛之心住於在家，是對沙門、婆羅門不謾罵、不惡口者，屋主們！這樣是男悲慘者與女天神一起共住。
<br>　　屋主們！如何是男天神與女悲慘者一起共住呢？屋主們！這裡，丈夫是離殺生者，離未給予而取者，離邪淫者，離榖酒、果酒、酒放逸處者，持戒者，善法者，以離慳垢纏縛之心住於在家，是對沙門、婆羅門不謾罵、不惡口者；妻子是殺生者，……（中略）榖酒、果酒、酒放逸處者，破戒者，惡法者，以被慳垢纏縛之心住於在家，是對沙門、婆羅門謾罵、惡口者，屋主們！這樣是男天神與女悲慘者一起共住。
<br>　　屋主們！如何是男天神與女天神一起共住呢？屋主們！這裡，丈夫是離殺生者，……（中略）持戒者，善法者，以離慳垢纏縛之心住於在家，是對沙門、婆羅門不謾罵、不惡口者；妻子也是離殺生者，……（中略）離榖酒、果酒、酒放逸處者，持戒者，善法者，以離慳垢纏縛之心住於在家，是對沙門、婆羅門不謾罵、不惡口者，屋主們！這樣是男天神與女天神一起共住。
<br>　　屋主們！這是四種共住。」
<br>　　「二者都是破戒者，卑鄙者、惡口者，
<br>　　　他們是夫妻，悲慘者們來到共住。
<br>　　　丈夫是破戒者，卑鄙者、惡口者，
<br>　　　妻子是持戒者，寬容者、離慳吝者，
<br>　　　她是女天神，與悲慘的伴侶一起共住。
<br>　　　丈夫是持戒者，寬容者、離慳吝者，
<br>　　　妻子是破戒者，卑鄙者、惡口者，
<br>　　　她是女悲慘者，與男天神的伴侶一起共住。
<br>　　　二者都是有信者、寬容者，[自我]抑制之如法活命者，
<br>　　　他們是夫妻，是互相說可愛話者。
<br>　　　他們有極多的利益，安樂被產生，
<br>　　　[他們的]敵人們成為不快樂的，當二者同是持戒者時。
<br>　　　在這裡行[正]法後，同持戒與禁戒的二者，
<br>　　　欲的欲求者他們喜悅，在天界中歡喜。」
<br>
</div>
</div>
<div id="east">
<div class="pali">
AN.4.53/ 3. Paṭhamasaṃvāsasuttaṃ 
<br>　　 53. Ekaṃ samayaṃ bhagavā antarā ca madhuraṃ antarā ca verañjaṃ addhānamaggappaṭipanno hoti. Sambahulāpi kho gahapatī ca gahapatāniyo ca antarā ca madhuraṃ antarā ca verañjaṃ addhānamaggappaṭipannā honti. Atha kho bhagavā maggā okkamma aññatarasmiṃ rukkhamūle nisīdi. Addasaṃsu kho gahapatī ca gahapatāniyo ca bhagavantaṃ aññatarasmiṃ rukkhamūle nisinnaṃ. Disvā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinne kho te gahapatī ca gahapatāniyo ca bhagavā etadavoca– 
<br>　　 “Cattārome, gahapatayo, saṃvāsā. Katame cattāro? Chavo chavāya saddhiṃ saṃvasati, chavo deviyā saddhiṃ saṃvasati, devo chavāya saddhiṃ saṃvasati, devo deviyā saddhiṃ saṃvasati.
<br>　　 “Kathañca, gahapatayo, chavo chavāya saddhiṃ saṃvasati? Idha gahapatayo, sāmiko hoti pāṇātipātī adinnādāyī kāmesumicchācārī musāvādī surāmerayamajjapamādaṭṭhāyī dussīlo pāpadhammo maccheramalapariyuṭṭhitena cetasā agāraṃ ajjhāvasati akkosakaparibhāsako samaṇabrāhmaṇānaṃ bhariyāpissa hoti pāṇātipātinī adinnādāyinī kāmesumicchācārinī musāvādinī surāmerayamajjapamādaṭṭhāyinī dussīlā pāpadhammā maccheramalapariyuṭṭhitena cetasā agāraṃ ajjhāvasati akkosikaparibhāsikā samaṇabrāhmaṇānaṃ. Evaṃ kho, gahapatayo, chavo chavāya saddhiṃ saṃvasati.
<br>　　 “Kathañca gahapatayo, chavo deviyā saddhiṃ saṃvasati? Idha, gahapatayo, sāmiko hoti pāṇātipātī adinnādāyī kāmesumicchācārī musāvādī surāmerayamajjapamādaṭṭhāyī dussīlo pāpadhammo maccheramalapariyuṭṭhitena cetasā agāraṃ ajjhāvasati akkosakaparibhāsako samaṇabrāhmaṇānaṃ; bhariyā khvassa hoti pāṇātipātā paṭiviratā adinnādānā paṭiviratā kāmesumicchācārā paṭiviratā musāvādā paṭiviratā surāmerayamajjapamādaṭṭhānā paṭiviratā sīlavatī kalyāṇadhammā vigatamalamaccherena cetasā agāraṃ ajjhāvasati anakkosikaparibhāsikā samaṇabrāhmaṇānaṃ. Evaṃ kho, gahapatayo, chavo deviyā saddhiṃ saṃvasati.
<br>　　 “Kathañca, gahapatayo, devo chavāya saddhiṃ saṃvasati? Idha, gahapatayo, sāmiko hoti pāṇātipātā paṭivirato adinnādānā paṭivirato kāmesumicchācārā paṭivirato musāvādā paṭivirato surāmerayamajjapamādaṭṭhānā paṭivirato sīlavā kalyāṇadhammo vigatamalamaccherena cetasā agāraṃ ajjhāvasati anakkosakaparibhāsako samaṇabrāhmaṇānaṃ; bhariyā khvassa hoti pāṇātipātinī …pe… surāmerayamajjapamādaṭṭhāyinī dussīlā pāpadhammā maccheramalapariyuṭṭhitena cetasā agāraṃ ajjhāvasati akkosikaparibhāsikā samaṇabrāhmaṇānaṃ. Evaṃ kho, gahapatayo, devo chavāya saddhiṃ saṃvasati.
<br>　　 “Kathañca, gahapatayo, devo deviyā saddhiṃ saṃvasati? Idha, gahapatayo, sāmiko hoti pāṇātipātā paṭivirato …pe… sīlavā kalyāṇadhammo vigatamalamaccherena cetasā agāraṃ ajjhāvasati anakkosakaparibhāsako samaṇabrāhmaṇānaṃ; bhariyāpissa hoti pāṇātipātā paṭiviratā …pe… surāmerayamajjapamādaṭṭhānā paṭiviratā sīlavatī kalyāṇadhammā vigatamalamaccherena cetasā agāraṃ ajjhāvasati anakkosikaparibhāsikā samaṇabrāhmaṇānaṃ. Evaṃ kho, gahapatayo, devo deviyā saddhiṃ saṃvasati. Ime kho, gahapatayo, cattāro saṃvāsā”ti.
<br>　　“Ubho ca honti dussīlā, kadariyā paribhāsakā; 
<br>　　Te honti jānipatayo, chavā saṃvāsamāgatā.
<br>　　“Sāmiko hoti dussīlo, kadariyo paribhāsako; 
<br>　　Bhariyā sīlavatī hoti, vadaññū vītamaccharā.
<br>　　Sāpi devī saṃvasati, chavena patinā saha.
<br>　　“Sāmiko sīlavā hoti, vadaññū vītamaccharo; 
<br>　　Bhariyā hoti dussīlā, kadariyā paribhāsikā.
<br>　　Sāpi chavā saṃvasati, devena patinā saha.
<br>　　“Ubho saddhā vadaññū ca, saññatā dhammajīvino; 
<br>　　Te honti jānipatayo, aññamaññaṃ piyaṃvadā.
<br>　　“Atthāsaṃ pacurā honti, phāsukaṃ upajāyati; 
<br>　　Amittā dummanā honti, ubhinnaṃ samasīlinaṃ.
<br>　　“Idha dhammaṃ caritvāna, samasīlabbatā ubho; 
<br>　　Nandino devalokasmiṃ, modanti kāmakāmino”ti. Tatiyaṃ.
<br>
</div>
</div>
<div id="south">
<div class="comp">
<span class="sutra_name">漢巴經文比對</span>(莊春江作)：
<br>　　<span id="note1"></span>
<br>
</div>
</div>
</div>
</body>
</html>
