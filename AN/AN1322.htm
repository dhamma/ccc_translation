<html>
<head>
<meta http-equiv="Content-Type" content="text/html; charset=utf-8">
<title>AN.7.66</title>
<link rel="stylesheet" type="text/css" href="../js/ext/resources/css/ext-all.css">
<script type="text/javascript" src="../js/ext/adapter/ext/ext-base.js"></script>
<script type="text/javascript" src="../js/ext/ext-all.js"></script>
<script type="text/javascript" src="../js/jquery.js"></script>
<script type="text/javascript" src="an.js"></script>
<link rel="stylesheet" type="text/css" href="sa.css">
<script type="text/javascript">draw_layout();do_some_thing();</script>
</head>

<body>
<div id="notediv"></div>
<div id="north">
<table border="0" cellpadding="0" cellspacing="0" width="900" bgcolor="#EDFFE1">
    <tr>
     <td><div align="right">
   <form name="search_form" action="an.php"><span style="font-size: 18pt; color: #525000">
 經號：
       <input type="text" name="keyword" style="font-size: 14pt; color: #525000" size="1">
       <input type="submit" name="button1" value="進入" style="font-size: 12pt; background-color: #EDFFE1; color: #003AE8">　　
</form></div></td>
     <td><div align="left">
   <form name="search_form" action="ANsearch.php">
　　<input type="text" name="keyword" style="font-size: 18pt; color: #54547E"  size="10">
 <input type="submit" name="button1" value="檢索" style="font-size: 14pt; background-color: #EDFFE1; color: #003AE8"><span style="font-size: 18pt">
<span class="update_time">(AN.7.66 <script language="javascript">document.writeln(document.lastModified);</script>更新)</span>
   </form></div></td>
    </tr>
  </table>
</div>
<div style="display: none">
<div id="center">
<div class="nikaya">
<span class="sutra_name">增支部7集66經/七個太陽經</span>(莊春江譯)
<br>　　<a onMouseover="note(this,1);">我聽到這樣</a>：
<br>　　<a onMouseover="note(this,2);">有一次</a>，<a onMouseover="note(this,12);">世尊</a>住在毘舍離蓭婆巴利的園林。
<br>　　在那裡，世尊召喚<a onMouseover="note(this,31);">比丘</a>們：「比丘們！」
<br>　　「<a onMouseover="note(this,480);">尊師</a>！」那些比丘回答世尊。
<br>　　世尊這麼說：
<br>　　「比丘們！<a onMouseover="local(this,1);">諸行是無常的</a>；比丘們！諸行是不堅固的；比丘們！<a onMouseover="local(this,2);">諸行是不安的</a>，比丘們！到此，就足以要對一切行<a onMouseover="note(this,15);">厭</a>！足以<a onMouseover="note(this,558);">要離染</a>！足以要解脫！
<br>　　比丘們！<a onMouseover="note(this,272);">須彌山山王</a>有八萬四千<a onMouseover="note(this,148);">由旬</a>長、八萬四千由旬寬，八萬四千由旬深入大海、八萬四千由旬高出大海，比丘們！有時，在某時或其他時候，經過了長時間，好幾年、好幾百年、好幾千年、好幾十萬年天不下雨。而，比丘們！當天不下雨時，凡任何種子類、草木類、藥草、大樹，它們乾枯、枯萎而不存在。比丘們！諸行是這麼的無常；比丘們！諸行是這麼的不堅固；……（中略）足以要解脫！
<br>　　比丘們！有時，在某時或其他時候，經過了長時間，第二個太陽出現。比丘們！以第二個太陽的出現，凡任何小河、小坑，它們乾枯、枯萎而不存在。比丘們！諸行是這麼的無常；……（中略）足以要解脫！
<br>　　比丘們！有時，在某時或其他時候，經過了長時間，第三個太陽出現。比丘們！以第三個太陽的出現，凡任何大河，即：恒河、耶牟那河、阿致羅筏底河、薩羅浮河、摩醯河，它們乾枯、枯萎而不存在。比丘們！諸行是這麼的無常；……（中略）足以要解脫！
<br>　　比丘們！有時，在某時或其他時候，經過了長時間，第四個太陽出現。比丘們！以第四個太陽的出現，凡那些大湖，從那裡那些大河發生，即：阿耨達湖、獅崖湖、車匠湖、角禿湖、杜鵑湖、六牙湖、曼陀吉尼湖，它們乾枯、枯萎而不存在。比丘們！諸行是這麼的無常；……（中略）足以要解脫！
<br>　　比丘們！有時，在某時或其他時候，經過了長時間，第五個太陽出現。比丘們！以第五個太陽的出現，大海裡一百由旬的水下沈了，大海裡二百由旬的水下沈了，大海裡三百由旬的水下沈了，大海裡四百由旬的水下沈了，大海裡五百由旬的水下沈了，大海裡六百由旬的水下沈了，大海裡七百由旬的水下沈了，大海裡的水立於七棵棕櫚樹的高度、六棵棕櫚樹的高度、五棵棕櫚樹的高度、四棵棕櫚樹的高度、三棵棕櫚樹的高度、二棵棕櫚樹的高度，大海裡的水立於一棵棕櫚樹的高度，大海裡的水立於七人高的高度、六人高的高度、五人高的高度、四人高的高度、三人高的高度、二人高的高度、一人高的高度、半人高的高度、腰部高的高度、膝部高的高度，大海裡的水立於腳踝高的高度，比丘們！猶如秋天下大雨時，水處處立於牛腳印中。同樣的，比丘們！大海裡的水處處立於腳踝高的高度。比丘們！以第五個太陽的出現，大海裡的水<a onMouseover="local(this,3);">沒有手指節高的高度</a>，比丘們！諸行是這麼的無常；……（中略）足以要解脫！
<br>　　比丘們！有時，在某時或其他時候，經過了長時間，第六個太陽出現。比丘們！以第六個太陽的出現，這大地與須彌山王冒煙、完全冒煙、完全出煙。比丘們！猶如陶工起火，首先冒煙、完全冒煙、完全出煙。同樣的，比丘們！以第六個太陽的出現，這大地與須彌山王冒煙、完全冒煙、完全出煙。比丘們！諸行是這麼的無常；……（中略）足以要解脫！
<br>　　比丘們！有時，在某時或其他時候，經過了長時間，第七個太陽出現。比丘們！以第七個太陽的出現，這大地與須彌山王被熾燒、燃燒、起火焰。比丘們！當這大地與須彌山王著火、燃燒時，火焰被風拋擲，一直走到梵天世界。比丘們！當須彌山王著火、燃燒、滅亡時，它被大火聚征服：山頂一百由旬被破壞，二百由旬、三百由旬、四百由旬，山頂五百由旬被破壞。比丘們！當這大地與須彌山王著火、燃燒時，既無灰燼也無灰末被發現。比丘們！猶如當<a onMouseover="note(this,402);">熟酥</a>或油著火、燃燒時，既無灰燼也無灰末被發現。同樣的，比丘們！當這大地與須彌山王著火、燃燒時，既無灰燼也無灰末被發現。比丘們！諸行是這麼的無常；諸行是這麼的不堅固；比丘們！諸行是這麼的不安，比丘們！到此，就足以要對一切行厭！足以要離染！足以要解脫！
<br>　　比丘們！在這裡，誰考量、誰相信：『這大地與須彌山王將被燒、被滅而不存在。』呢？除了已見足跡者外。
<br>　　比丘們！從前，有位名叫善眼的<a onMouseover="note(this,145);">大師</a>，為在欲上離貪的開宗祖師。又，比丘們！善眼大師有好幾百位弟子，比丘們！善眼大師教導弟子與梵天世界共住的法。而，比丘們！當善眼大師教導弟子與梵天世界共住的法時，那些完全了知教說者，他們以身體的崩解，死後往生梵天世界<a onMouseover="note(this,112);">善趣</a>，那些不完全了知教說者，他們以身體的崩解，死後一些往生與他化自在天諸天為同伴，一些往生與化樂天諸天為同伴，一些往生與兜率天諸天為同伴，一些往生與夜摩天諸天為同伴，一些往生與忉利天諸天為同伴，一些往生與四大王天諸天為同伴，一些往生與有大財富之<a onMouseover="note(this,116);">剎帝利</a>為同伴，一些往生與有大財富之<a onMouseover="note(this,17);">婆羅門</a>為同伴，一些往生與有大財富之<a onMouseover="note(this,103);">屋主</a>為同伴。
<br>　　比丘們！那時，善眼大師這麼想：『那對我不適當：我在來世與弟子會有完全相同的趣處，讓我更加<a onMouseover="note(this,94);">修習</a>慈。』
<br>　　比丘們！那時，善眼大師修習慈心七年。修習慈心七年後，在七個<a onMouseover="note(this,403);">壞成劫</a>中不返此世界，比丘們！當世界破壞時，他到光音天，當世界形成時，他往生空的梵天宮殿。比丘們！在那裡，他是梵天、大梵天、征服者、不被征服者、<a onMouseover="note(this,461);">全見者</a>、<a onMouseover="note(this,462);">自在者</a>。又，比丘們！他成為<a onMouseover="note(this,263);">天帝釋</a>三十六次，成為<a onMouseover="note(this,278);">轉輪王</a>好幾百次：<a onMouseover="note(this,406);">如法的法王</a>、四天下的征服者、達到國家安定者、七寶的持有者，他有超過千位勇敢的、英勇姿態的、碎破敵對者的兒子，他以非杖、非刀，以法征服這土地直到海邊而居住。比丘們！名為善眼的大師這麼長壽、這麼久住，我說他仍未從生、老、死、愁、悲、苦、憂、絕望解脫；未從苦解脫，那是什麼原因呢？因為對四法的不<a onMouseover="note(this,355);">隨覺</a>、不通達，哪四法呢？比丘們！因為對聖戒的不隨覺、不通達，因為對聖定的不隨覺、不通達，因為對聖慧的不隨覺、不通達，因為對聖解脫的不隨覺、不通達。
<br>　　比丘們！這聖戒已隨覺、已通達，聖定已隨覺、已通達，聖慧已隨覺、已通達，聖解脫已隨覺、已通達，<a onMouseover="note(this,245);">有的渴愛</a>已被切斷，<a onMouseover="note(this,279);">有之管道</a>已盡，現在，不再有再生。」
<br>　　這就是世尊所說，說了這個後，善逝、大師又更進一步這麼說：
<br>　　「戒、<a onMouseover="note(this,182);">定</a>與慧，以及無上解脫，
<br>　　　這些法被有名聲的<a onMouseover="note(this,80);">喬達摩</a>隨覺。
<br>　　　像這樣，證知後，佛陀告訴比丘們法，
<br>　　　大師、<a onMouseover="note(this,54);">得到苦的結束</a>者、<a onMouseover="local(this,6);">有眼者</a><a onMouseover="note(this,72);">般涅槃</a>。」
<br>
</div>
</div>
<div id="east">
<div class="pali">
AN.7.66/ 2. Sattasūriyasuttaṃ 
<br>　　 66. Evaṃ me sutaṃ– ekaṃ samayaṃ bhagavā vesāliyaṃ viharati ambapālivane. Tatra kho bhagavā bhikkhū āmantesi– “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca– 
<br>　　 “Aniccā bhikkhave, saṅkhārā; adhuvā, bhikkhave, saṅkhārā; anassāsikā, bhikkhave, saṅkhārā. Yāvañcidaṃ, bhikkhave, alameva sabbasaṅkhāresu nibbindituṃ alaṃ virajjituṃ alaṃ vimuccituṃ.
<br>　　 “Sineru, bhikkhave, pabbatarājā caturāsītiyojanasahassāni āyāmena, caturāsītiyojanasahassāni vitthārena, caturāsītiyojanasahassāni mahāsamudde ajjhogāḷho, caturāsītiyojanasahassāni mahāsamuddā accuggato. Hoti kho so, bhikkhave, samayo yaṃ kadāci karahaci dīghassa addhuno accayena bahūni vassāni bahūni vassasatāni bahūni vassasahassāni bahūni vassasatasahassāni devo na vassati. Deve kho pana, bhikkhave, avassante ye kecime bījagāmabhūtagāmā osadhitiṇavanappatayo te ussussanti visussanti, na bhavanti. Evaṃ aniccā, bhikkhave, saṅkhārā; evaṃ adhuvā, bhikkhave, saṅkhārā …pe… alaṃ vimuccituṃ.
<br>　　 “Hoti kho so, bhikkhave, samayo yaṃ kadāci karahaci dīghassa addhuno accayena dutiyo sūriyo pātubhavati. Dutiyassa, bhikkhave, sūriyassa pātubhāvā yā kāci kunnadiyo kusobbhā tā ussussanti visussanti, na bhavanti Evaṃ aniccā, bhikkhave, saṅkhārā …pe… alaṃ vimuccituṃ.
<br>　　 “Hoti kho so, bhikkhave, samayo yaṃ kadāci karahaci dīghassa addhuno accayena tatiyo sūriyo pātubhavati. Tatiyassa, bhikkhave, sūriyassa pātubhāvā yā kāci mahānadiyo, seyyathidaṃ– gaṅgā, yamunā, aciravatī, sarabhū, mahī, tā ussussanti visussanti, na bhavanti. Evaṃ aniccā, bhikkhave, saṅkhārā …pe… alaṃ vimuccituṃ.
<br>　　 “Hoti kho so, bhikkhave, samayo yaṃ kadāci karahaci dīghassa addhuno accayena catuttho sūriyo pātubhavati. Catutthassa, bhikkhave, sūriyassa pātubhāvā ye te mahāsarā yato imā mahānadiyo pavattanti, seyyathidaṃ– anotattā, sīhapapātā, rathakārā, kaṇṇamuṇḍā, kuṇālā, chaddantā, mandākiniyā, tā ussussanti visussanti, na bhavanti. Evaṃ aniccā, bhikkhave, saṅkhārā …pe… alaṃ vimuccituṃ.
<br>　　 “Hoti kho so, bhikkhave, samayo yaṃ kadāci karahaci dīghassa addhuno accayena pañcamo sūriyo pātubhavati. Pañcamassa, bhikkhave, sūriyassa pātubhāvā yojanasatikānipi mahāsamudde udakāni ogacchanti, dviyojanasatikānipi mahāsamudde udakāni ogacchanti, tiyojanasatikānipi, catuyojanasatikānipi, pañcayojanasatikānipi, chayojanasatikānipi, sattayojanasatikānipi mahāsamudde udakāni ogacchanti; sattatālampi mahāsamudde udakaṃ saṇṭhāti, chatālampi, pañcatālampi, catutālampi, titālampi, dvitālampi tālamattampi mahāsamudde udakaṃ saṇṭhāti; sattaporisampi mahāsamudde udakaṃ saṇṭhāti, chaporisampi, pañcaporisampi, catuporisampi, tiporisampi, dviporisampi, porisampi, aḍḍhaporisampi, kaṭimattampi, jaṇṇukāmattampi, gopphakamattampi mahāsamudde udakaṃ saṇṭhāti. Seyyathāpi, bhikkhave, saradasamaye thullaphusitake deve vassante tattha tattha gopadesu udakāni ṭhitāni honti; evamevaṃ kho, bhikkhave, tattha tattha gopphakamattāni mahāsamudde udakāni ṭhitāni honti. Pañcamassa, bhikkhave, sūriyassa pātubhāvā aṅgulipabbamattampi mahāsamudde udakaṃ na hoti. Evaṃ aniccā, bhikkhave, saṅkhārā …pe… alaṃ vimuccituṃ.
<br>　　 “Hoti kho so, bhikkhave, samayo yaṃ kadāci karahaci dīghassa addhuno accayena chaṭṭho sūriyo pātubhavati. Chaṭṭhassa, bhikkhave, sūriyassa pātubhāvā ayañca mahāpathavī sineru ca pabbatarājā dhūmāyanti saṃdhūmāyanti sampadhūmāyanti. Seyyathāpi, bhikkhave, kumbhakārapāko ālepito paṭhamaṃ dhūmeti saṃdhūmeti sampadhūmeti; evamevaṃ kho, bhikkhave, chaṭṭhassa sūriyassa pātubhāvā ayañca mahāpathavī sineru ca pabbatarājā dhūmāyanti saṃdhūmāyanti sampadhūmāyanti. Evaṃ aniccā, bhikkhave, saṅkhārā …pe… alaṃ vimuccituṃ.
<br>　　 “Hoti kho so, bhikkhave, samayo yaṃ kadāci karahaci dīghassa addhuno accayena sattamo sūriyo pātubhavati. Sattamassa bhikkhave, sūriyassa pātubhāvā ayañca mahāpathavī sineru ca pabbatarājā ādippanti pajjalanti ekajālā bhavanti. Imissā ca, bhikkhave, mahāpathaviyā sinerussa ca pabbatarājassa jhāyamānānaṃ dayhamānānaṃ acci vātena khittā yāva brahmalokāpi gacchati. Sinerussa, bhikkhave, pabbatarājassa jhāyamānassa dayhamānassa vinassamānassa mahatā tejokhandhena abhibhūtassa yojanasatikānipi kūṭāni palujjanti dviyojanasatikānipi, tiyojanasatikānipi, catuyojanasatikānipi, pañcayojanasatikānipi kūṭāni palujjanti. Imissā ca, bhikkhave, mahāpathaviyā sinerussa ca pabbatarājassa jhāyamānānaṃ dayhamānānaṃ neva chārikā paññāyati na masi. Seyyathāpi, bhikkhave, sappissa vā telassa vā jhāyamānassa dayhamānassa neva chārikā paññāyati na masi; evamevaṃ kho, bhikkhave, imissā ca mahāpathaviyā sinerussa ca pabbatarājassa jhāyamānānaṃ dayhamānānaṃ neva chārikā paññāyati na masi. Evaṃ aniccā, bhikkhave, saṅkhārā; evaṃ adhuvā, bhikkhave, saṅkhārā; evaṃ anassāsikā, bhikkhave, saṅkhārā. Yāvañcidaṃ, bhikkhave, alameva sabbasaṅkhāresu nibbindituṃ alaṃ virajjituṃ alaṃ vimuccituṃ.
<br>　　 “Tatra, bhikkhave, ko mantā ko saddhātā– ‘ayañca pathavī sineru ca pabbatarājā dayhissanti vinassissanti, na bhavissantī’ti aññatra diṭṭhapadehi? 
<br>　　 “Bhūtapubbaṃ, bhikkhave, sunetto nāma satthā ahosi titthakaro kāmesu vītarāgo. Sunettassa kho pana, bhikkhave satthuno anekāni sāvakasatāni ahesuṃ. Sunetto, bhikkhave, satthā sāvakānaṃ brahmalokasahabyatāya dhammaṃ desesi. Ye kho pana, bhikkhave, sunettassa satthuno brahmalokasahabyatāya dhammaṃ desentassa sabbena sabbaṃ sāsanaṃ ājāniṃsu te kāyassa bhedā paraṃ maraṇā sugatiṃ brahmalokaṃ upapajjiṃsu. Ye na sabbena sabbaṃ sāsanaṃ ājāniṃsu te kāyassa bhedā paraṃ maraṇā appekacce paranimmitavasavattīnaṃ devānaṃ sahabyataṃ upapajjiṃsu, appekacce nimmānaratīnaṃ devānaṃ sahabyataṃ upapajjiṃsu, appekacce tusitānaṃ devānaṃ sahabyataṃ upapajjiṃsu, appekacce yāmānaṃ devānaṃ sahabyataṃ upapajjiṃsu appekacce tāvatiṃsānaṃ devānaṃ sahabyataṃ upapajjiṃsu appekacce cātumahārājikānaṃ devānaṃ sahabyataṃ upapajjiṃsu, appekacce khattiyamahāsālānaṃ sahabyataṃ upapajjiṃsu, appekacce brāhmaṇamahāsālānaṃ sahabyataṃ upapajjiṃsu, appekacce gahapatimahāsālānaṃ sahabyataṃ upapajjiṃsu.
<br>　　 “Atha kho, bhikkhave, sunettassa satthuno etadahosi– ‘na kho metaṃ patirūpaṃ yohaṃ sāvakānaṃ samasamagatiyo assaṃ abhisamparāyaṃ, yaṃnūnāhaṃ uttari mettaṃ bhāveyyan’”ti.
<br>　　 “Atha kho, bhikkhave, sunetto satthā satta vassāni mettaṃ cittaṃ bhāvesi. Satta vassāni mettaṃ cittaṃ bhāvetvā satta saṃvaṭṭavivaṭṭakappe nayimaṃ lokaṃ punarāgamāsi. Saṃvaṭṭamāne sudaṃ, bhikkhave loke ābhassarūpago hoti. Vivaṭṭamāne loke suññaṃ brahmavimānaṃ upapajjati. Tatra sudaṃ, bhikkhave, brahmā hoti mahābrahmā abhibhū anabhibhūto aññadatthudaso vasavattī. Chattiṃsakkhattuṃ kho pana, bhikkhave, sakko ahosi devānamindo. Anekasatakkhattuṃ rājā ahosi cakkavattī dhammiko dhammarājā cāturanto vijitāvī janapadatthāvariyappatto sattaratanasamannāgato. Parosahassaṃ kho panassa puttā ahesuṃ sūrā vīraṅgarūpā parasenappamaddanā. So imaṃ pathaviṃ sāgarapariyantaṃ adaṇḍena asatthena dhammena abhivijiya ajjhāvasi. So hi nāma, bhikkhave, sunetto satthā evaṃ dīghāyuko samāno evaṃ ciraṭṭhitiko aparimutto ahosi– ‘jātiyā jarāya maraṇena sokehi paridevehi dukkhehi domanassehi upāyāsehi, aparimutto dukkhasmā’ti vadāmi”.
<br>　　 “Taṃ kissa hetu? Catunnaṃ dhammānaṃ ananubodhā appaṭivedhā. Katamesaṃ catunnaṃ? Ariyassa, bhikkhave, sīlassa ananubodhā appaṭivedhā, ariyassa samādhissa ananubodhā appaṭivedhā, ariyāya paññāya ananubodhā appaṭivedhā, ariyāya vimuttiyā ananubodhā appaṭivedhā. Tayidaṃ, bhikkhave, ariyaṃ sīlaṃ anubuddhaṃ paṭividdhaṃ, ariyo samādhi anubodho paṭividdho, ariyā paññā anubodhā paṭividdhā, ariyā vimutti anubodhā paṭividdhā, ucchinnā bhavataṇhā, khīṇā bhavanetti, natthi dāni punabbhavo”ti. Idamavoca bhagavā. Idaṃ vatvāna sugato athāparaṃ etadavoca satthā– 
<br>　　“Sīlaṃ samādhi paññā ca, vimutti ca anuttarā; 
<br>　　Anubuddhā ime dhammā, gotamena yasassinā.
<br>　　“Iti buddho abhiññāya, dhammamakkhāsi bhikkhunaṃ; 
<br>　　Dukkhassantakaro satthā, cakkhumā parinibbuto”ti. Dutiyaṃ.
<br>
</div>
</div>
<div id="south">
<div class="comp">
<span class="sutra_name">漢巴經文比對</span>(莊春江作)：
<br>　　<span id="note1">「一切行無常(MA.8)；一切諸行皆歸無常(AA.40.1)」，南傳作「諸行是無常的」(Aniccā… saṅkhārā)，菩提比丘長老英譯為「條件所成的現象是不持久的」(conditioned phenomena are impermanent)，或「所有形成物是不持久的」(all formations are impermanent, MN.35)，在MN.35的註解中並解說，這裡的「行」是指所有「所有條件所成；所建造；所組合者」(what is conditioned, constructed, compounded)，與五蘊中的「行蘊」、十二緣起的「行(支)」、安般念中的「身行」、四如意足中的「斷行」含意均有所不同。</span>
<br>　　<span id="note2">「(一切行)不可倚法(MA.8)」，南傳作「諸行是不安的」(anassāsikā…saṅkhārā，另譯為「諸行是不安息的」)，菩提比丘長老英譯為「條件所成的現象是不可靠的」(conditioned phenomena are unreliable)。</span>
<br>　　<span id="note3">「不足沒指(MA.8)」，南傳作「沒有手指節高的高度」(aṅgulipabbamattampi…na hoti)，菩提比丘長老英譯為「甚至不足到達一個人的手指節」(is not enough even to reach the joints of one's fingers)。「沒指」，應讀作「莫指」。</span>
<br>　　<span id="note6">「有眼者」(cakkhumā)，菩提比丘長老英譯為「有眼光者」(the One with vision)，並在SN.6.1的註解中說明「有眼者」是指佛陀，參看《雜阿含1192經》「有眼者」比對。</span>
<br>
</div>
</div>
</div>
</body>
</html>
