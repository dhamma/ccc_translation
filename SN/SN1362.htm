<html>
<head>
<meta http-equiv="Content-Type" content="text/html; charset=utf-8">
<title>SN.46.52</title>
<link rel="stylesheet" type="text/css" href="../js/ext/resources/css/ext-all.css">
<script type="text/javascript" src="../js/ext/adapter/ext/ext-base.js"></script>
<script type="text/javascript" src="../js/ext/ext-all.js"></script>
<script type="text/javascript" src="../js/jquery.js"></script>
<script type="text/javascript" src="sn.js"></script>
<link rel="stylesheet" type="text/css" href="sa.css">
<script type="text/javascript">draw_layout();do_some_thing();</script>
</head>

<body>
<div id="notediv"></div>
<div id="north">
<table border="0" cellpadding="0" cellspacing="0" width="900" bgcolor="#EDFFE1">
    <tr>
     <td><div align="right">
   <form name="search_form" action="sn.php"><span style="font-size: 18pt; color: #525000">
 經號：
       <input type="text" name="keyword" style="font-size: 14pt; color: #525000" size="1">
       <input type="submit" name="button1" value="進入" style="font-size: 12pt; background-color: #EDFFE1; color: #003AE8">　　
</form></div></td>
     <td><div align="left">
   <form name="search_form" action="SNsearch.php">
　　<input type="text" name="keyword" style="font-size: 18pt; color: #54547E"  size="10">
 <input type="submit" name="button1" value="檢索" style="font-size: 14pt; background-color: #EDFFE1; color: #003AE8"><span style="font-size: 18pt">
<span class="update_time">(SN.46.52 <script language="javascript">document.writeln(document.lastModified);</script>更新)</span>
   </form></div></td>
    </tr>
  </table>
</div>
<div style="display: none">
<div id="center">
<div class="nikaya">
<span class="sutra_name">相應部46相應52經/法門經</span>(覺支相應/大篇/修多羅)(莊春江譯)
<br>　　那時，眾多<a onMouseover="note(this,31);">比丘</a>在午前時穿好衣服後，取鉢與僧衣，<a onMouseover="note(this,87);"><a onMouseover="note(this,87);">為了托鉢</a></a>進入舍衛城。
<br>　　那時，那些比丘這麼想：
<br>　　「在舍衛城為了托鉢而行還太早，讓我們前往<a onMouseover="note(this,79);">其他外道遊行者</a>們的園林。」
<br>　　那時，那些比丘前往其他外道遊行者們的園林。抵達後，與那些其他外道遊行者相互歡迎。歡迎與寒暄後，在一旁坐下。在一旁坐好後，那些其他外道遊行者對那些比丘這麼說：
<br>　　「<a onMouseover="note(this,201);">道友們</a>！<a onMouseover="note(this,29);">沙門</a><a onMouseover="note(this,80);">喬達摩</a>對弟子們教導這樣的法：『來！比丘們！你們捨斷心的<a onMouseover="note(this,288);">小雜染</a>、慧的減弱之<a onMouseover="note(this,287);">五蓋</a>後，如實<a onMouseover="note(this,94);">修習</a><a onMouseover="note(this,524);">七覺支</a>。』道友們！我們也對弟子們教導這樣的法：『來！學友們！你們捨斷心的小雜染、慧的減弱之五蓋後，如實修習七覺支。』道友們！這裡，沙門喬達摩與我們，有什麼高下，有什麼不同，有什麼差別呢？即：在說法與說法上，在教示與教示上。」
<br>　　那時，那些比丘們對那些其他外道遊行者的所說，既不歡喜，也沒苛責。不歡喜，沒苛責後，站起來離開，心想：
<br>　　「我們在<a onMouseover="note(this,12);">世尊</a>面前必能了知這所說的義理。」
<br>　　那時，那些比丘在舍衛城為了托鉢而行後，食畢，從施食處返回，去見世尊。抵達後，向世尊<a onMouseover="note(this,46);">問訊</a>，接著在一旁坐下。在一旁坐好後，那些比丘對世尊這麼說：
<br>　　「<a onMouseover="note(this,45);">大德</a>！這裡，我們在午前時穿好衣服後，取鉢與僧衣，為了托鉢進入舍衛城。大德！我們這麼想：『在舍衛城為了托鉢而行還太早，讓我們前往其他外道遊行者們的園林。』大德！那時，我們前往其他外道遊行者們的園林。抵達後，與那些其他外道遊行者相互歡迎。歡迎與寒暄後，在一旁坐下。大德！在一旁坐好後，那些其他外道遊行者對我們這麼說：『道友們！沙門喬達摩對弟子們教導這樣的法：「來！比丘們！你們捨斷心的小雜染、慧的減弱之五蓋後，如實修習七覺支。」我們也對弟子們教導這樣的法：「來！學友們！你們捨斷心的小雜染、慧的減弱之五蓋後，如實修習七覺支。」道友們！這裡，沙門喬達摩與我們，有什麼高下，有什麼不同，有什麼差別呢？即：在說法與說法上，在教示與教示上。』大德！那時，我們對那些其他外道遊行者的所說，既不歡喜，也沒苛責。不歡喜，沒苛責後，站起來離開，心想：『我們在世尊面前必能了知這所說的義理。』」
<br>　　「比丘們！當其他外道遊行者們這麼說時，應該能這麼回答：『但，道友們！有<a onMouseover="note(this,562);">法門</a>，經由此法門而五蓋成為十，七覺支成為十四。』
<br>　　比丘們！當被這麼問時，其他外道遊行者必不能解答，且更會遭到惱害，那是什麼原因呢？比丘們！正如那不在[感官的]境域中。比丘們！我不見在這包括天、魔、梵的世間；包括沙門、婆羅門、天、人的<a onMouseover="note(this,38);">世代</a>中，除了如來或如來的弟子或從他們聽聞以外，對這些問題能以解答使心滿意者。
<br>　　比丘們！什麼法門，經由此法門而五蓋成為十呢？
<br>　　比丘們！凡有自身內之<a onMouseover="note(this,118);">欲的意欲</a>者，那是蓋；凡有外部之欲的意欲者，那也是蓋，『欲的意欲蓋』像這樣總說，經由這法門它成為二重。
<br>　　比丘們！凡有自身內之惡意者，那是蓋；凡有外部之惡意者，那也是蓋，『惡意蓋』像這樣總說，經由這法門它成為二重。
<br>　　比丘們！凡有惛沈者，那是蓋；凡有睡眠者，那也是蓋，『惛沈睡眠蓋』像這樣總說，經由這法門它成為二重。
<br>　　比丘們！凡有掉舉者，那是蓋；凡有後悔者，那也是蓋，『掉舉後悔蓋』像這樣總說，經由這法門它成為二重。
<br>　　比丘們！凡有自身內之疑惑者，那是蓋；凡有外部之疑惑者，那也是蓋，『疑惑蓋』像這樣總說，經由這法門它成為二重。
<br>　　比丘們！有此法門，經由此法門而五蓋成為十。
<br>　　比丘們！什麼法門，經由此法門而七覺支成為十四呢？
<br>　　比丘們！凡對於自身內之法的念，那是<a onMouseover="note(this,315);">念覺支</a>；凡對於外部之法的念，那也是念覺支，『念覺支』像這樣總說，經由這法門它成為二重。
<br>　　比丘們！凡對於自身內之法以慧考察、伺察、到達審慮者，那是<a onMouseover="note(this,311);">擇法覺支</a>；凡對於外部之法以慧考察、伺察、到達審慮者，那也是擇法覺支，『擇法覺支』像這樣總說，經由這法門它成為二重。
<br>　　比丘們！凡有身體的活力者，那是<a onMouseover="note(this,310);">活力覺支</a>；凡有心理的活力者，那也是活力覺支，『活力覺支』像這樣總說，經由這法門它成為二重。
<br>　　比丘們！凡有尋、<a onMouseover="note(this,175);">有伺</a>的喜，那是<a onMouseover="note(this,312);">喜覺支</a>；凡無尋、無伺的喜，那也是喜覺支，『喜覺支』像這樣總說，經由這法門它成為二重。
<br>　　比丘們！凡有<a onMouseover="note(this,318);">身體的寧靜</a>者，那是<a onMouseover="note(this,313);">寧靜覺支</a>；凡有<a onMouseover="note(this,319);">心的寧靜</a>者，那也是寧靜覺支，『寧靜覺支』像這樣總說，經由這法門它成為二重。
<br>　　比丘們！凡有尋、有伺的定，那是定覺支；凡無尋、無伺的定，那也是定覺支，『定覺支』像這樣總說，經由這法門它成為二重。
<br>　　比丘們！凡對於自身內之法的<a onMouseover="note(this,228);">平靜</a>者，那是<a onMouseover="note(this,314);">平靜覺支</a>；凡對於外部之法的平靜者，那也是平靜覺支，『平靜覺支』像這樣總說，經由這法門它成為二重。
<br>　　比丘們！有此法門，經由此法門而七覺支成為十四。」
<br>
</div>
</div>
<div id="east">
<div class="pali">
SN.46.52/(2) Pariyāyasuttaṃ
<br>　　 233. Atha kho sambahulā bhikkhū pubbaṇhasamayaṃ nivāsetvā pattacīvaramādāya sāvatthiṃ piṇḍāya pavisiṃsu. Atha kho tesaṃ bhikkhūnaṃ etadahosi– “atippago kho tāva sāvatthiyaṃ piṇḍāya carituṃ. Yaṃnūna mayaṃ yena aññatitthiyānaṃ paribbājakānaṃ ārāmo tenupasaṅkameyyāmā”ti.
<br>　　 Atha kho te bhikkhū yena aññatitthiyānaṃ paribbājakānaṃ ārāmo tenupasaṅkamiṃsu; upasaṅkamitvā tehi aññatitthiyehi paribbājakehi saddhiṃ sammodiṃsu. Sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu. Ekamantaṃ nisinne kho te bhikkhū aññatitthiyā paribbājakā etadavocuṃ–
<br>　　 “Samaṇo, āvuso, gotamo sāvakānaṃ evaṃ dhammaṃ deseti– ‘etha tumhe, bhikkhave, pañca nīvaraṇe pahāya cetaso upakkilese paññāya dubbalīkaraṇe satta bojjhaṅge yathābhūtaṃ bhāvethā’ti. Mayampi kho, āvuso, sāvakānaṃ evaṃ dhammaṃ desema– ‘etha tumhe, āvuso, pañca nīvaraṇe pahāya cetaso upakkilese paññāya dubbalīkaraṇe satta bojjhaṅge yathābhūtaṃ bhāvethā’ti. Idha no, āvuso, ko viseso, ko adhippayāso, kiṃ nānākaraṇaṃ samaṇassa vā gotamassa amhākaṃ vā, yadidaṃ– dhammadesanāya vā dhammadesanaṃ, anusāsaniyā vā anusāsanin”ti?
<br>　　 Atha kho te bhikkhū tesaṃ aññatitthiyānaṃ paribbājakānaṃ bhāsitaṃ neva abhinandiṃsu nappaṭikkosiṃsu; anabhinanditvā appaṭikkositvā uṭṭhāyāsanā pakkamiṃsu– “bhagavato santike etassa bhāsitassa atthaṃ ājānissāmā”ti. Atha kho te bhikkhū sāvatthiṃ piṇḍāya caritvā pacchābhattaṃ piṇḍapātapaṭikkantā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ–
<br>　　 “Idha mayaṃ, bhante, pubbaṇhasamayaṃ nivāsetvā pattacīvaramādāya sāvatthiṃ piṇḍāya pavisimha. Tesaṃ no, bhante, amhākaṃ etadahosi– ‘atippago kho tāva sāvatthiyaṃ piṇḍāya carituṃ, yaṃnūna mayaṃ yena aññatitthiyānaṃ paribbājakānaṃ ārāmo tenupasaṅkameyyāmā’ti. Atha kho mayaṃ, bhante, yena aññatitthiyānaṃ paribbājakānaṃ ārāmo tenupasaṅkamimha; upasaṅkamitvā tehi aññatitthiyehi paribbājakehi saddhiṃ sammodimha. Sammodanīyaṃ kathaṃ sāraṇīyaṃ vītisāretvā ekamantaṃ nisīdimha. Ekamantaṃ nisinne kho amhe, bhante, aññatitthiyā paribbājakā etadavocuṃ–
<br>　　 “Samaṇo, āvuso, gotamo sāvakānaṃ evaṃ dhammaṃ deseti ‘etha tumhe, bhikkhave, pañca nīvaraṇe pahāya cetaso upakkilese paññāya dubbalīkaraṇe satta bojjhaṅge yathābhūtaṃ bhāvethā’ti. Mayampi kho, āvuso, sāvakānaṃ evaṃ dhammaṃ desema– ‘etha tumhe, āvuso, pañca nīvaraṇe pahāya cetaso upakkilese paññāya dubbalīkaraṇe satta bojjhaṅge yathābhūtaṃ bhāvethā’ti. Idha no, āvuso, ko viseso, ko adhippayāso, kiṃ nānākaraṇaṃ samaṇassa vā gotamassa amhākaṃ vā, yadidaṃ– dhammadesanāya vā dhammadesanaṃ, anusāsaniyā vā anusāsanin”ti?
<br>　　 “Atha kho mayaṃ, bhante, tesaṃ aññatitthiyānaṃ paribbājakānaṃ bhāsitaṃ neva abhinandimha nappaṭikkosimha, anabhinanditvā appaṭikkositvā uṭṭhāyāsanā pakkamimha– ‘bhagavato santike etassa bhāsitassa atthaṃ ājānissāmā’”ti.
<br>　　 “Evaṃvādino bhikkhave, aññatitthiyā paribbājakā evamassu vacanīyā– ‘atthi panāvuso, pariyāyo, yaṃ pariyāyaṃ āgamma pañca nīvaraṇā dasa honti, satta bojjhaṅgā catuddasā’ti. Evaṃ puṭṭhā, bhikkhave, aññatitthiyā paribbājakā na ceva sampāyissanti, uttariñca vighātaṃ āpajjissanti. Taṃ kissa hetu? Yathā taṃ, bhikkhave, avisayasmiṃ. “Nāhaṃ taṃ, bhikkhave, passāmi sadevake loke samārake sabrahmake sassamaṇabrāhmaṇiyā pajāya sadevamanussāya, yo imesaṃ pañhānaṃ veyyākaraṇena cittaṃ ārādheyya, aññatra tathāgatena vā tathāgatasāvakena vā ito vā pana sutvā”.
<br>　　 “Katamo ca, bhikkhave, pariyāyo, yaṃ pariyāyaṃ āgamma pañca nīvaraṇā dasa honti? Yadapi, bhikkhave, ajjhattaṃ kāmacchando tadapi nīvaraṇaṃ, yadapi bahiddhā kāmacchando tadapi nīvaraṇaṃ. ‘Kāmacchandanīvaraṇan’ti iti hidaṃ uddesaṃ gacchati. Tadamināpetaṃ pariyāyena dvayaṃ hoti. Yadapi, bhikkhave, ajjhattaṃ byāpādo tadapi nīvaraṇaṃ, yadapi bahiddhā byāpādo tadapi nīvaraṇaṃ. ‘Byāpādanīvaraṇan’ti iti hidaṃ uddesaṃ gacchati. Tadamināpetaṃ pariyāyena dvayaṃ hoti. Yadapi, bhikkhave, thinaṃ tadapi nīvaraṇaṃ, yadapi middhaṃ tadapi nīvaraṇaṃ. ‘Thinamiddhanīvaraṇan’ti iti hidaṃ uddesaṃ gacchati. Tadamināpetaṃ pariyāyena dvayaṃ hoti. Yadapi, bhikkhave, uddhaccaṃ tadapi nīvaraṇaṃ, yadapi kukkuccaṃ tadapi nīvaraṇaṃ. ‘Uddhaccakukkuccanīvaraṇan’ti iti hidaṃ uddesaṃ gacchati. Tadamināpetaṃ pariyāyena dvayaṃ hoti. Yadapi, bhikkhave, ajjhattaṃ dhammesu vicikicchā tadapi nīvaraṇaṃ, yadapi bahiddhā dhammesu vicikicchā tadapi nīvaraṇaṃ. ‘Vicikicchānīvaraṇan’ti iti hidaṃ uddesaṃ gacchati. Tadamināpetaṃ pariyāyena dvayaṃ hoti. Ayaṃ kho, bhikkhave, pariyāyo, yaṃ pariyāyaṃ āgamma pañca nīvaraṇā dasa honti.
<br>　　 “Katamo ca, bhikkhave, pariyāyo, yaṃ pariyāyaṃ āgamma satta bojjhaṅgā catuddasa honti? Yadapi, bhikkhave, ajjhattaṃ dhammesu sati tadapi satisambojjhaṅgo, yadapi bahiddhā dhammesu sati tadapi satisambojjhaṅgo. ‘Satisambojjhaṅgo’ti iti hidaṃ uddesaṃ gacchati. Tadamināpetaṃ pariyāyena dvayaṃ hoti.
<br>　　 “Yadapi bhikkhave, ajjhattaṃ dhammesu paññāya pavicinati pavicarati parivīmaṃsamāpajjati tadapi dhammavicayasambojjhaṅgo, yadapi bahiddhā dhammesu paññāya pavicinati pavicarati parivīmaṃsamāpajjati tadapi dhammavicayasambojjhaṅgo. ‘Dhammavicayasambojjhaṅgo’ti iti hidaṃ uddesaṃ gacchati. Tadamināpetaṃ pariyāyena dvayaṃ hoti.
<br>　　 “Yadapi, bhikkhave, kāyikaṃ vīriyaṃ tadapi vīriyasambojjhaṅgo, yadapi cetasikaṃ vīriyaṃ tadapi vīriyasambojjhaṅgo. ‘Vīriyasambojjhaṅgo’ti iti hidaṃ uddesaṃ gacchati. Tadamināpetaṃ pariyāyena dvayaṃ hoti.
<br>　　 “Yadapi bhikkhave, savitakkasavicārā pīti tadapi pītisambojjhaṅgo, yadapi avitakka-avicārā pīti tadapi pītisambojjhaṅgo. ‘Pītisambojjhaṅgo’ti iti hidaṃ uddesaṃ gacchati. Tadamināpetaṃ pariyāyena dvayaṃ hoti.
<br>　　 “Yadapi, bhikkhave, kāyappassaddhi tadapi passaddhisambojjhaṅgo, yadapi cittappassaddhi tadapi passaddhisambojjhaṅgo. ‘Passaddhisambojjhaṅgo’ti iti hidaṃ uddesaṃ gacchati. Tadamināpetaṃ pariyāyena dvayaṃ hoti.
<br>　　 “Yadapi, bhikkhave, savitakko savicāro samādhi tadapi samādhisambojjhaṅgo, yadapi avitakka-avicāro samādhi tadapi samādhisambojjhaṅgo. ‘Samādhisambojjhaṅgo’ti iti hidaṃ uddesaṃ gacchati. Tadamināpetaṃ pariyāyena dvayaṃ hoti.
<br>　　 “Yadapi, bhikkhave, ajjhattaṃ dhammesu upekkhā tadapi upekkhāsambojjhaṅgo, yadapi bahiddhā dhammesu upekkhā tadapi upekkhāsambojjhaṅgo. ‘Upekkhāsambojjhaṅgo’ti iti hidaṃ uddesaṃ gacchati. Tadamināpetaṃ pariyāyena dvayaṃ hoti. Ayaṃ kho, bhikkhave, pariyāyo, yaṃ pariyāyaṃ āgamma satta bojjhaṅgā catuddasā”ti. Dutiyaṃ.
<br>
</div>
</div>
<div id="south">
<div class="comp">
<span class="sutra_name">漢巴經文比對</span>(莊春江作)：
<br>　　<span id="note1"></span>
<br>
</div>
</div>
</div>
</body>
</html>
