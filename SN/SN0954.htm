<html>
<head>
<meta http-equiv="Content-Type" content="text/html; charset=utf-8">
<title>SN.35.120</title>
<link rel="stylesheet" type="text/css" href="../js/ext/resources/css/ext-all.css">
<script type="text/javascript" src="../js/ext/adapter/ext/ext-base.js"></script>
<script type="text/javascript" src="../js/ext/ext-all.js"></script>
<script type="text/javascript" src="../js/jquery.js"></script>
<script type="text/javascript" src="sn.js"></script>
<link rel="stylesheet" type="text/css" href="sa.css">
<script type="text/javascript">draw_layout();do_some_thing();</script>
</head>

<body>
<div id="notediv"></div>
<div id="north">
<table border="0" cellpadding="0" cellspacing="0" width="900" bgcolor="#EDFFE1">
    <tr>
     <td><div align="right">
   <form name="search_form" action="sn.php"><span style="font-size: 18pt; color: #525000">
 經號：
       <input type="text" name="keyword" style="font-size: 14pt; color: #525000" size="1">
       <input type="submit" name="button1" value="進入" style="font-size: 12pt; background-color: #EDFFE1; color: #003AE8">　　
</form></div></td>
     <td><div align="left">
   <form name="search_form" action="SNsearch.php">
　　<input type="text" name="keyword" style="font-size: 18pt; color: #54547E"  size="10">
 <input type="submit" name="button1" value="檢索" style="font-size: 14pt; background-color: #EDFFE1; color: #003AE8"><span style="font-size: 18pt">
<span class="update_time">(SN.35.120 <script language="javascript">document.writeln(document.lastModified);</script>更新)</span>
   </form></div></td>
    </tr>
  </table>
</div>
<div style="display: none">
<div id="center">
<div class="nikaya">
<span class="sutra_name">相應部35相應120經/舍利弗-共住者經</span>(處相應/處篇/修多羅)(莊春江譯)
<br>　　<a onMouseover="note(this,2);">有一次</a>，<a onMouseover="note(this,200);">尊者</a>舍利弗住在舍衛城祇樹林給孤獨園。
<br>　　那時，某位<a onMouseover="note(this,31);">比丘</a>去見尊者舍利弗。抵達後，與尊者舍利弗互相歡迎。歡迎與寒暄後，在一旁坐下。在一旁坐好後，那位比丘對尊者舍利弗這麼說：
<br>　　「舍利弗<a onMouseover="note(this,201);">學友</a>！一位共住比丘放棄學而後還俗了。」
<br>　　「學友！當他是不守護根門者、飲食不知適量者、不專修清醒者時，正是這樣，『學友！那位不守護根門、飲食不知適量、不專修清醒的比丘確實在有生之年度過行圓滿、遍清淨梵行的時光。』這是不可能的。『學友！那位守護根門、飲食知適量、專修清醒的比丘確實在有生之年度過行圓滿、遍清淨梵行的時光。』這是可能的。
<br>　　學友！如何是守護根門者呢？學友！這裡，比丘以眼見色後，不成為相的執取者、<a onMouseover="note(this,197);">細相</a>的執取者，因為當住於眼根的不防護時，貪憂、惡不善法會<a onMouseover="note(this,224);">流入</a>，他依其<a onMouseover="note(this,217);">自制</a>而行動，保護眼根，在眼根上達到自制；以耳聽聲音後……以鼻聞<a onMouseover="note(this,218);">氣味</a>後，……以舌嚐<a onMouseover="note(this,219);">味道</a>後，……以身觸<a onMouseover="note(this,220);">所觸</a>後，……以意識知法後，不成為相的執取者、細相的執取者，因為當住於意根的不防護時，貪憂、惡不善法會流入，他依其自制而行動，保護意根，在意根上達到自制，學友！這樣，是守護根門者。
<br>　　學友！如何是飲食知適量者呢？學友！這裡，比丘如理省察而吃食物：『不為了享樂，<a onMouseover="note(this,520);">不為了陶醉</a>，不為了好身材，不為了莊嚴，只為了這個身體的存續、生存，為了止息傷害，為了資助梵行。這樣，我將擊退<a onMouseover="note(this,536);">之前的感受</a>，不激起新的感受，健康、無過失，<a onMouseover="note(this,317);">樂住</a>。』學友！這樣，是飲食知適量者。
<br>　　學友！如何是專修清醒者呢？學友！這裡，比丘白天以經行、坐禪，心從障礙法淨化。在<a onMouseover="note(this,214);">初夜</a>時段，以經行、坐禪，心從障礙法淨化。在中夜時段，以右脅作獅子臥，將[左]腳放在[右]腳上，正念、正知，<a onMouseover="note(this,502);">意念作起身想</a>。在後夜時段，再以經行、坐禪，心從障礙法淨化，學友！這樣，是專修清醒者。
<br>　　學友！因此，在這裡，你應該這麼學：『我們要成為守護根門者、飲食知適量者、專修清醒者。』學友！你應該這麼學。」
<br>
</div>
</div>
<div id="east">
<div class="pali">
SN.35.120/(7). Sāriputtasaddhivihārikasuttaṃ
<br>　　 120. Ekaṃ samayaṃ āyasmā sāriputto sāvatthiyaṃ viharati jetavane anāthapiṇḍikassa ārāme Atha kho aññataro bhikkhu yenāyasmā sāriputto tenupasaṅkami; upasaṅkamitvā āyasmatā sāriputtena saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho so bhikkhu āyasmantaṃ sāriputtaṃ etadavoca– “saddhivihāriko āvuso sāriputta, bhikkhu sikkhaṃ paccakkhāya hīnāyāvatto”ti.
<br>　　 “Evametaṃ, āvuso, hoti indriyesu aguttadvārassa, bhojane amattaññuno, jāgariyaṃ ananuyuttassa. ‘So vatāvuso, bhikkhu indriyesu aguttadvāro bhojane amattaññū jāgariyaṃ ananuyutto yāvajīvaṃ paripuṇṇaṃ parisuddhaṃ brahmacariyaṃ santānessatī’ti netaṃ ṭhānaṃ vijjati. ‘So vatāvuso, bhikkhu indriyesu guttadvāro, bhojane mattaññū, jāgariyaṃ anuyutto yāvajīvaṃ paripuṇṇaṃ parisuddhaṃ brahmacariyaṃ santānessatī’ti ṭhānametaṃ vijjati.
<br>　　 “Kathañcāvuso, indriyesu guttadvāro hoti? Idhāvuso, bhikkhu cakkhunā rūpaṃ disvā na nimittaggāhī hoti nānubyañjanaggāhī. Yatvādhikaraṇamenaṃ cakkhundriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ tassa saṃvarāya paṭipajjati, rakkhati cakkhundriyaṃ, cakkhundriye saṃvaraṃ āpajjati. Sotena saddaṃ sutvā… ghānena gandhaṃ ghāyitvā… jivhāya rasaṃ sāyitvā… kāyena phoṭṭhabbaṃ phusitvā… manasā dhammaṃ viññāya na nimittaggāhī hoti nānubyañjanaggāhī. Yatvādhikaraṇamenaṃ manindriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ, tassa saṃvarāya paṭipajjati, rakkhati manindriyaṃ, manindriye saṃvaraṃ āpajjati. Evaṃ kho, āvuso, indriyesu guttadvāro hoti.
<br>　　 “Kathañcāvuso, bhojane mattaññū hoti? Idhāvuso, bhikkhu paṭisaṅkhā yoniso āhāraṃ āhāreti– ‘neva davāya, na madāya, na maṇḍanāya, na vibhūsanāya, yāvadeva imassa kāyassa ṭhitiyā yāpanāya, vihiṃsūparatiyā, brahmacariyānuggahāya. Iti purāṇañca vedanaṃ paṭihaṅkhāmi, navañca vedanaṃ na uppādessāmi, yātrā ca me bhavissati anavajjatā ca phāsuvihāro cā’ti. Evaṃ kho, āvuso, bhojane mattaññū hoti.
<br>　　 “Kathañcāvuso, jāgariyaṃ anuyutto hoti? Idhāvuso, bhikkhu divasaṃ caṅkamena nisajjāya āvaraṇīyehi dhammehi cittaṃ parisodheti. Rattiyā paṭhamaṃ yāmaṃ caṅkamena nisajjāya āvaraṇīyehi dhammehi cittaṃ parisodheti Rattiyā majjhimaṃ yāmaṃ dakkhiṇena passena sīhaseyyaṃ kappeti pāde pādaṃ accādhāya sato sampajāno, uṭṭhānasaññaṃ manasi karitvā. Rattiyā pacchimaṃ yāmaṃ paccuṭṭhāya caṅkamena nisajjāya āvaraṇīyehi dhammehi cittaṃ parisodheti. Evaṃ kho, āvuso, jāgariyaṃ anuyutto hoti. Tasmātihāvuso, evaṃ sikkhitabbaṃ – ‘indriyesu guttadvārā bhavissāma, bhojane mattaññuno, jāgariyaṃ anuyuttā’ti. Evañhi vo, āvuso, sikkhitabban”ti. Sattamaṃ.
<br>
</div>
</div>
<div id="south">
<div class="comp">
<span class="sutra_name">漢巴經文比對</span>(莊春江作)：
<br>　　<span id="note1">「解脫圓熟法」(vimuttiparipācaniyā dhammā)，菩提比丘長老英譯為「使釋放成熟的情況」(the state that ripen in liberation)。按：這裡的「法」(dhamma)，不是指「正法」，而是指「情況」(the state)。</span>
<br>　　<span id="note2">「尼陀那」(nidāna，義譯為「因；因緣；因由」)，後來演變成為《十二分教》之一，參看《原始佛教聖典之集成》p.493-628。</span>
<br>
</div>
</div>
</div>
</body>
</html>
