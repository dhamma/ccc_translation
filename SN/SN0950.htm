<html>
<head>
<meta http-equiv="Content-Type" content="text/html; charset=utf-8">
<title>SN.35.116</title>
<link rel="stylesheet" type="text/css" href="../js/ext/resources/css/ext-all.css">
<script type="text/javascript" src="../js/ext/adapter/ext/ext-base.js"></script>
<script type="text/javascript" src="../js/ext/ext-all.js"></script>
<script type="text/javascript" src="../js/jquery.js"></script>
<script type="text/javascript" src="sn.js"></script>
<link rel="stylesheet" type="text/css" href="sa.css">
<script type="text/javascript">draw_layout();do_some_thing();</script>
</head>

<body>
<div id="notediv"></div>
<div id="north">
<table border="0" cellpadding="0" cellspacing="0" width="900" bgcolor="#EDFFE1">
    <tr>
     <td><div align="right">
   <form name="search_form" action="sn.php"><span style="font-size: 18pt; color: #525000">
 經號：
       <input type="text" name="keyword" style="font-size: 14pt; color: #525000" size="1">
       <input type="submit" name="button1" value="進入" style="font-size: 12pt; background-color: #EDFFE1; color: #003AE8">　　
</form></div></td>
     <td><div align="left">
   <form name="search_form" action="SNsearch.php">
　　<input type="text" name="keyword" style="font-size: 18pt; color: #54547E"  size="10">
 <input type="submit" name="button1" value="檢索" style="font-size: 14pt; background-color: #EDFFE1; color: #003AE8"><span style="font-size: 18pt">
<span class="update_time">(SN.35.116 <script language="javascript">document.writeln(document.lastModified);</script>更新)</span>
   </form></div></td>
    </tr>
  </table>
</div>
<div style="display: none">
<div id="center">
<div class="nikaya">
<span class="sutra_name">相應部35相應116經/世間邊之行經</span>(處相應/處篇/修多羅)(莊春江譯)
<br>　　「<a onMouseover="note(this,31);">比丘</a>們！我說世間之邊不能以行走而被知道、被看見、被到達；但，比丘們！我也說不到達世間之邊就得不到苦的結束。」
<br>　　<a onMouseover="note(this,12);">世尊</a>說了這個後，就起座進入住處。
<br>　　那時，世尊離去不久，那些比丘這麼想：
<br>　　「學友們！世尊為我們簡要地誦說這總說，未解析義理後，就起座進入住處：『比丘們！我說世間之邊不能以行走而被知道、被看見、被到達。但，比丘們！我也說不到達世間之邊就得不到苦的結束。』誰能詳細解說這世尊簡要誦說的總說；未解析的義理呢？」
<br>　　那時，那些比丘這麼想：
<br>　　「這位<a onMouseover="note(this,200);">尊者</a>阿難，為<a onMouseover="note(this,145);">大師</a>所稱讚，同梵行智者所尊重，尊者阿難能詳細解說這世尊簡要誦說的總說；未解析的義理，讓我們去見尊者阿難。抵達後，問尊者阿難這個義理。」
<br>　　那時，那些比丘去見尊者阿難。抵達後，與尊者阿難相互歡迎。歡迎與寒暄後，在一旁坐下。在一旁坐好後，那些比丘對尊者阿難這麼說：
<br>　　「阿難<a onMouseover="note(this,201);">學友</a>！世尊為我們簡要地誦說這總說，未解析義理後，就起座進入住處：『比丘們！我說世間之邊不能以行走而被知道、被看見、被到達。但，比丘們！我也說不到達世間之邊就得不到苦的結束。』學友！世尊離去不久，我們這麼想：『學友們！世尊為我們簡要地誦說這總說，未解析義理後，就起座進入住處：「比丘們！我說世間之邊不能以行走而被知道、被看見、被到達。但，比丘們！我也說不到達世間之邊就得不到苦的結束。」誰能詳細解說這世尊簡要誦說的總說；未解析的義理呢？』學友！我們這麼想：『這位尊者阿難為大師所稱讚，同梵行智者所尊重，尊者阿難能詳細解說這世尊簡要誦說的總說；未解析的義理。讓我們去見尊者阿難。抵達後，問尊者阿難這個義理。』願尊者阿難解說吧！」
<br>　　「學友們！猶如男子欲求<a onMouseover="note(this,356);">心材</a>，找尋心材，遍求心材，當走到有心材住立的大樹時，就越過根，越過樹幹後，想在枝葉中遍求心材，尊者們就像這樣，在大師面前略過世尊後，你們想應該在我這裡問這個義理。因為，學友們！那位世尊是知者、見者，<a onMouseover="local(this,2);">他知道、看見</a>；是<a onMouseover="note(this,455);">成眼者</a>、<a onMouseover="note(this,456);">成智者</a>、<a onMouseover="note(this,457);">成法者</a>、<a onMouseover="note(this,458);">成梵者</a>；為解說者、推動者、義理的闡示者、<a onMouseover="note(this,123);">不死</a>的施與者、法王、<a onMouseover="note(this,4);">如來</a>。而那正是你們應該對世尊問這個義理的時機，你們應該依世尊的解說<a onMouseover="note(this,57);">憶持</a>。」
<br>　　「確實，阿難學友！那位世尊是知者、見者，他知道、看見；是成眼者、成智者、成法者、成梵者；為解說者、推動者、義理的闡示者、不死的施與者、法王、如來，而那正是我們應該對世尊問這個義理的時機，我們應該依世尊的解說憶持。但，尊者阿難為大師所稱讚，同梵行智者所尊重，尊者阿難能詳細解說這世尊簡要誦說的總說；未解析的義理，願尊者阿難不辭麻煩地解說吧！」
<br>　　「那樣的話，學友們！請你們聽！請你們<a onMouseover="note(this,43);">好好作意</a>！我要說了。」
<br>　　「是的，學友！」那些比丘們回答尊者阿難。
<br>　　尊者阿難這麼說：
<br>　　「學友們！世尊為你們簡要地誦說這總說，未解析義理後，就起座進入住處：『比丘們！我說世間之邊不能以行走而被知道、被看見、被到達。但，比丘們！我也說不到達世間之邊就得不到苦的結束。』學友們！我詳細了知這世尊簡要誦說的總說；未解析的義理：
<br>　　學友們！凡世間之解了者、世間之思量者在世間之中，這被稱為聖者之律中的世間，而，學友們！什麼是世間之解了者、世間之思量者在世間之中呢？
<br>　　學友們！依於眼，世間之解了者、世間之思量者在世間之中。
<br>　　學友們！依於耳，……學友們！依於鼻，……學友們！依於舌，世間之解了者、世間之思量者在世間之中。學友們！依於身，……學友們！依於意，世間之解了者、世間之思量者在世間之中。
<br>　　學友們！凡世間之解了者、世間之思量者在世間之中，這被稱為聖者之律中的世間。
<br>　　學友們！世尊為你們簡要地誦說這總說，未解析義理後，就起座進入住處：『比丘們！我說世間之邊不能以行走而被知道、被看見、被到達。但，比丘們！我也說不到達世間之邊就得不到苦的結束。』我這樣詳細了知這世尊簡要誦說的總說；未解析的義理。而，<a onMouseover="note(this,200);">尊者們</a>！如果你們希望，請你們去見世尊後，可以問這個義理，你們應該依據世尊的解說憶持。」
<br>　　「是的，學友！」那些比丘回答尊者阿難後，起座去見世尊。抵達後，向世尊<a onMouseover="note(this,46);">問訊</a>，接著在一旁坐下。在一旁坐好後，那些比丘對世尊這麼說：
<br>　　「<a onMouseover="note(this,45);">大德</a>！世尊為我們簡要地誦說這總說，未解析義理後，就起座進入住處：『比丘們！我說世間之邊不能以行走而被知道、被看見、被到達。但，比丘們！我也說不到達世間之邊就得不到苦的結束。』大德！世尊離去不久，我們這麼想：『學友們！這裡，世尊為我們簡要地誦說這總說，未解析義理後，就起座進入住處：「比丘們！我說世間之邊不能以行走而被知道、被看見、被到達。但，比丘們！我也說不到達世間之邊就得不到苦的結束。」誰能詳細解說這世尊簡要誦說的總說；未解析的義理呢？』大德！我們這麼想：『這位尊者阿難為大師所稱讚，同梵行智者所尊重，尊者阿難能詳細解說這世尊簡要誦說的總說；未解析的義理。讓我們去見尊者阿難。抵達後，問尊者阿難這個義理。』大德！那時，我們去見尊者阿難。抵達後，問尊者阿難這個義理。
<br>　　大德！尊者阿難以這些理由、這些語詞、這些文句為我們解說這個義理。」
<br>　　「比丘們！阿難是賢智者；比丘們！阿難是大智慧者。
<br>　　比丘們！如果你們問我這個義理，我也會如阿難這樣的解說來解說，這是這個義理的含意，你們應該這樣憶持它。」
<br>
</div>
</div>
<div id="east">
<div class="pali">
SN.35.116/(3). Lokantagamanasuttaṃ
<br>　　 116. “Nāhaṃ, bhikkhave, gamanena lokassa antaṃ ñāteyyaṃ, daṭṭheyyaṃ, patteyyanti vadāmi. Na ca panāhaṃ, bhikkhave, appatvā lokassa antaṃ dukkhassa antakiriyaṃ vadāmī”ti. Idaṃ vatvā bhagavā uṭṭhāyāsanā vihāraṃ pāvisi. Atha kho tesaṃ bhikkhūnaṃ acirapakkantassa bhagavato etadahosi– “idaṃ kho no, āvuso, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho– ‘nāhaṃ, bhikkhave, gamanena lokassa antaṃ ñāteyyaṃ, daṭṭheyyaṃ, patteyyanti vadāmi. Na ca panāhaṃ, bhikkhave, appatvā lokassa antaṃ dukkhassa antakiriyaṃ vadāmī’ti. Ko nu kho imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajeyyā”ti?
<br>　　 Atha kho tesaṃ bhikkhūnaṃ etadahosi– “ayaṃ kho āyasmā ānando satthu ceva saṃvaṇṇito sambhāvito ca viññūnaṃ sabrahmacārīnaṃ. Pahoti cāyasmā ānando imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ. Yaṃnūna mayaṃ yenāyasmā ānando tenupasaṅkameyyāma; upasaṅkamitvā āyasmantaṃ ānandaṃ etamatthaṃ paṭipuccheyyāmā”ti.
<br>　　 Atha kho te bhikkhū yenāyasmā ānando tenupasaṅkamiṃsu; upasaṅkamitvā āyasmatā ānandena saddhiṃ sammodiṃsu. Sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu. Ekamantaṃ nisinnā kho te bhikkhū āyasmantaṃ ānandaṃ etadavocuṃ–
<br>　　 “Idaṃ kho no, āvuso ānanda, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho– ‘nāhaṃ, bhikkhave, gamanena lokassa antaṃ ñāteyyaṃ, daṭṭheyyaṃ, patteyyanti vadāmi. Na ca panāhaṃ, bhikkhave, appatvā lokassa antaṃ dukkhassa antakiriyaṃ vadāmī’ti. Tesaṃ no, āvuso, amhākaṃ acirapakkantassa bhagavato etadahosi– ‘idaṃ kho no, āvuso, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho– nāhaṃ, bhikkhave, gamanena lokassa antaṃ ñāteyyaṃ, daṭṭheyyaṃ, patteyyanti vadāmi. Na ca panāhaṃ, bhikkhave, appatvā lokassa antaṃ dukkhassa antakiriyaṃ vadāmīti. Ko nu kho imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajeyyā’ti Tesaṃ no, āvuso, amhākaṃ etadahosi– ‘ayaṃ kho, āvuso, āyasmā ānando satthu ceva saṃvaṇṇito, sambhāvito ca viññūnaṃ sabrahmacārīnaṃ. Pahoti cāyasmā ānando imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ. Yaṃnūna mayaṃ yenāyasmā ānando tenupasaṅkameyyāma; upasaṅkamitvā āyasmantaṃ ānandaṃ etamatthaṃ paṭipuccheyyāmā’ti. Vibhajatāyasmā ānando”ti.
<br>　　 “Seyyathāpi, āvuso, puriso sāratthiko sāragavesī sārapariyesanaṃ caramāno mahato rukkhassa tiṭṭhato sāravato atikkammeva, mūlaṃ atikkammeva, khandhaṃ sākhāpalāse sāraṃ pariyesitabbaṃ maññeyya; evaṃ sampadamidaṃ āyasmantānaṃ satthari sammukhībhūte taṃ bhagavantaṃ atisitvā amhe etamatthaṃ paṭipucchitabbaṃ maññatha. So hāvuso, bhagavā jānaṃ jānāti, passaṃ passati– cakkhubhūto, ñāṇabhūto, dhammabhūto, brahmabhūto, vattā, pavattā, atthassa ninnetā, amatassa dātā, dhammassāmī, tathāgato. So ceva panetassa kālo ahosi yaṃ bhagavantaṃyeva etamatthaṃ paṭipuccheyyātha Yathā vo bhagavā byākareyya tathā vo dhāreyyāthā”ti.
<br>　　 “Addhāvuso ānanda, bhagavā jānaṃ jānāti, passaṃ passati– cakkhubhūto, ñāṇabhūto, dhammabhūto, brahmabhūto, vattā, pavattā, atthassa ninnetā, amatassa dātā, dhammassāmī, tathāgato. So ceva panetassa kālo ahosi yaṃ bhagavantaṃyeva etamatthaṃ paṭipuccheyyāma Yathā no bhagavā byākareyya tathā naṃ dhāreyyāma. Api cāyasmā ānando satthu ceva saṃvaṇṇito, sambhāvito ca viññūnaṃ sabrahmacārīnaṃ. Pahoti cāyasmā ānando imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ. Vibhajatāyasmā ānando agaruṃ karitvā”ti.
<br>　　 “Tenahāvuso, suṇātha, sādhukaṃ manasi karotha; bhāsissāmī”ti. “Evamāvuso”ti kho te bhikkhū āyasmato ānandassa paccassosuṃ. Āyasmā ānando etadavoca–
<br>　　 “Yaṃ kho vo, āvuso, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho– ‘nāhaṃ, bhikkhave, gamanena lokassa antaṃ ñāteyyaṃ, daṭṭheyyaṃ, patteyyanti vadāmi. Na ca panāhaṃ, bhikkhave, appatvā lokassa antaṃ dukkhassa antakiriyaṃ vadāmī’ti, imassa khvāhaṃ, āvuso, bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ ājānāmi. Yena kho, āvuso, lokasmiṃ lokasaññī hoti lokamānī– ayaṃ vuccati ariyassa vinaye loko. Kena cāvuso, lokasmiṃ lokasaññī hoti lokamānī? Cakkhunā kho, āvuso, lokasmiṃ lokasaññī hoti lokamānī. Sotena kho, āvuso… ghānena kho, āvuso… jivhāya kho, āvuso, lokasmiṃ lokasaññī hoti lokamānī Kāyena kho, āvuso… manena kho, āvuso, lokasmiṃ lokasaññī hoti lokamānī. Yena kho, āvuso, lokasmiṃ lokasaññī hoti lokamānī– ayaṃ vuccati ariyassa vinaye loko. Yaṃ kho vo, āvuso, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho– ‘nāhaṃ, bhikkhave, gamanena lokassa antaṃ ñāteyyaṃ daṭṭheyyaṃ, patteyyanti vadāmi. Na ca panāhaṃ, bhikkhave, appatvā lokassa antaṃ dukkhassa antakiriyaṃ vadāmī’ti, imassa khvāhaṃ, āvuso, bhagavatā saṃkhittena uddesassa uddiṭṭhassa vitthārena atthaṃ avibhattassa evaṃ vitthārena atthaṃ ājānāmi. Ākaṅkhamānā ca pana tumhe āyasmanto bhagavantaṃyeva upasaṅkamitvā etamatthaṃ paṭipuccheyyātha. Yathā vo bhagavā byākaroti tathā naṃ dhāreyyāthā”ti.
<br>　　 “Evamāvuso”ti kho te bhikkhū āyasmato ānandassa paṭissutvā uṭṭhāyāsanā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ–
<br>　　 “Yaṃ kho no, bhante, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho– ‘nāhaṃ, bhikkhave, gamanena lokassa antaṃ ñāteyyaṃ, daṭṭheyyaṃ, patteyyanti vadāmi. Na ca panāhaṃ, bhikkhave, appatvā lokassa antaṃ dukkhassa antakiriyaṃ vadāmī’ti. Tesaṃ no, bhante, amhākaṃ acirapakkantassa bhagavato etadahosi– ‘idaṃ kho no, āvuso, bhagavā saṃkhittena uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho– nāhaṃ, bhikkhave, gamanena lokassa antaṃ ñāteyyaṃ, daṭṭheyyaṃ, patteyyanti vadāmi. Na ca panāhaṃ, bhikkhave, appatvā lokassa antaṃ dukkhassa antakiriyaṃ vadāmī’ti. Ko nu kho imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajeyyāti? Tesaṃ no, bhante, amhākaṃ etadahosi– ‘ayaṃ kho āyasmā ānando satthu ceva saṃvaṇṇito, sambhāvito ca viññūnaṃ sabrahmacārīnaṃ. Pahoti cāyasmā ānando imassa bhagavatā saṃkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ. Yaṃnūna mayaṃ yenāyasmā ānando tenupasaṅkameyyāma; upasaṅkamitvā āyasmantaṃ ānandaṃ etamatthaṃ paṭipuccheyyāmā’ti. Atha kho mayaṃ bhante, yenāyasmā ānando tenupasaṅkamimha; upasaṅkamitvā āyasmantaṃ ānandaṃ etamatthaṃ paṭipucchimha. Tesaṃ no, bhante, āyasmatā ānandena imehi ākārehi imehi padehi imehi byañjanehi attho vibhatto”ti.
<br>　　 “Paṇḍito bhikkhave, ānando; mahāpañño, bhikkhave, ānando! Maṃ cepi tumhe, bhikkhave, etamatthaṃ paṭipuccheyyātha, ahampi taṃ evamevaṃ byākareyyaṃ yathā taṃ ānandena byākataṃ. Eso cevetassa attho, evañca naṃ dhāreyyāthā”ti. Tatiyaṃ.
<br>
</div>
</div>
<div id="south">
<div class="comp">
<span class="sutra_name">漢巴經文比對</span>(莊春江作)：
<br>　　<span id="note2">「世尊是知者、見者，他知道、看見」(bhagavā jānaṃ jānāti, passaṃ passati)，菩提比丘長老英譯為「知道的，世尊知道；看得見的，他看見」(knowing, the Blessed One knows; seeing, he sees)，或「知道與看見」(knows and sees， AN.8.2)。</span>
<br>
</div>
</div>
</div>
</body>
</html>
