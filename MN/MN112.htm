<html>
<head>
<meta http-equiv="Content-Type" content="text/html; charset=utf-8">
<title>中部112經</title>
<link rel="stylesheet" type="text/css" href="../js/ext/resources/css/ext-all.css">
<script type="text/javascript" src="../js/ext/adapter/ext/ext-base.js"></script>
<script type="text/javascript" src="../js/ext/ext-all.js"></script>
<script type="text/javascript" src="../js/jquery.js"></script>
<script type="text/javascript" src="mn.js"></script>
<link rel="stylesheet" type="text/css" href="sa.css">
<script type="text/javascript">draw_layout();do_some_thing();</script>
</head>

<body>
<div id="notediv"></div>
<div id="north">
<table border="0" cellpadding="0" cellspacing="0" width="900" bgcolor="#EDFFE1">
    <tr>
     <td><div align="right">
   <form name="search_form" action="dm.php"><span style="font-size: 18pt; color: #525000">
 經號：
       <input type="text" name="keyword" style="font-size: 14pt; color: #525000" size="1">
       <input type="submit" name="button1" value="進入" style="font-size: 12pt; background-color: #EDFFE1; color: #003AE8">　　
</form></div></td>
     <td><div align="left">
   <form name="search_form" action="MNsearch.php">
　　<input type="text" name="keyword" style="font-size: 18pt; color: #54547E"  size="10">
 <input type="submit" name="button1" value="檢索" style="font-size: 14pt; background-color: #EDFFE1; color: #003AE8"><span style="font-size: 18pt">
<span class="update_time">(中部112經 <script language="javascript">document.writeln(document.lastModified);</script>更新)</span>
   </form></div></td>
    </tr>
  </table>
</div>
<div style="display: none">
<div id="center">
<div class="nikaya">
<span class="sutra_name">中部112經/六純淨經</span>(逐步品[12])(莊春江譯)
<br>　　<a onMouseover="note(this,1);">我聽到這樣</a>：
<br>　　<a onMouseover="note(this,2);">有一次</a>，<a onMouseover="note(this,12);">世尊</a>住在舍衛城祇樹林給孤獨園。
<br>　　在那裡，世尊召喚<a onMouseover="note(this,31);">比丘</a>們：「比丘們！」
<br>　　「<a onMouseover="note(this,480);">尊師</a>！」那些比丘回答世尊。
<br>　　世尊這麼說：
<br>　　「比丘們！這裡，比丘<a onMouseover="note(this,179);">記說</a><a onMouseover="note(this,489);">完全智</a>：『出生已盡，梵行已完成，應該作的已作，<a onMouseover="note(this,21);">不再有這樣[輪迴]的狀態</a>了。』比丘們！對那位比丘所說既不應該歡喜[認可]，也不應該排斥，不歡喜[認可]、不排斥後，應該問問題：『<a onMouseover="note(this,201);">學友</a>！有<a onMouseover="local(this,2);">這四種言說</a>被那位有知、有見的世尊、阿羅漢、<a onMouseover="note(this,383);">遍正覺者</a>所<a onMouseover="local(this,5);">正說</a>，哪四個呢？<a onMouseover="local(this,3);">於所見而說所見</a>、於所聽聞而說所聽聞、於所覺知而說所覺知、於所識知而說所識知，學友！這些是四種言說被那位有知、有見的世尊、阿羅漢、遍正覺者所正說。那位<a onMouseover="note(this,200);">尊者</a>在這四種言說上怎樣知、怎樣見，以不執取而心從諸<a onMouseover="note(this,188);">煩惱</a>解脫呢？』比丘們！當煩惱已盡、修行已成、<a onMouseover="note(this,20);">應該作的已作</a>、負擔已卸、<a onMouseover="note(this,189);">自己的利益已達成</a>、<a onMouseover="note(this,190);">有之結已被滅盡</a>、以<a onMouseover="note(this,191);">究竟智</a>解脫的比丘，這是如法的回答：『學友們！對於所見，我<a onMouseover="note(this,555);">以離被限制之心</a>住於<a onMouseover="local(this,7);">不接近</a>、不排斥、不依止、不執著、自由、離縛；學友們！對於所聽聞，我……（中略）學友們！對於所覺知，我……（中略）學友們！對於所識知，我以離被限制之心住於不接近、不排斥、不依止、不執著、自由、離縛，學友們！我在這四種言說上這樣知、這樣見，以不執取而心從諸煩惱解脫。』
<br>　　比丘們！『<a onMouseover="note(this,44);">好</a>！』他對那位比丘所說應該歡喜、應該<a onMouseover="note(this,85);">隨喜</a>；『好！』他對那位比丘所說應該歡喜、應該隨喜後，應該進一步問問題：『學友！有這<a onMouseover="note(this,36);">五取蘊</a>被那位有知、有見的世尊、阿羅漢、遍正覺者所正說，哪五個呢？即：色取蘊、受取蘊、想取蘊、行取蘊、識取蘊，學友！這些是五取蘊被那位有知、有見的世尊、阿羅漢、遍正覺者所正說。而尊者在這五取蘊上怎樣知、怎樣見，以不執取而心從諸煩惱解脫呢？』比丘們！當煩惱已盡、修行已成、應該作的已作、負擔已卸、自己的利益已達成、有之結已被滅盡、以究竟智解脫的比丘，這是如法的回答：『學友們！我知道：「色是無力的、<a onMouseover="note(this,77);">褪去</a>的、不安的。」後，以對色之攀住執取、心的依處、執持、<a onMouseover="note(this,253);">煩惱潛在趨勢</a>的滅盡、褪去、滅、捨棄、<a onMouseover="note(this,211);">斷念</a>，我了知：「我的心已解脫。」學友們！我知道：「受……（中略）。」學友們！我知道：「想……（中略）。」學友們！我知道：「行……（中略）。」學友們！我知道：「識是無力的、褪去的、不安的。」後，以對識之攀住執取、心的依處、執持、煩惱潛在趨勢的滅盡、褪去、滅、捨棄、斷念，我了知：「我的心已解脫。」學友們！我在這五取蘊上這樣知、這樣見，以不執取而心從諸煩惱解脫。』
<br>　　比丘們！『好！』他對那位比丘所說應該歡喜、應該隨喜；『好！』他對那位比丘所說應該歡喜、應該隨喜後，應該進一步問問題：『學友！有這六界被那位有知、有見的世尊、阿羅漢、遍正覺者所正說，哪六個呢？地界、水界、火界、風界、虛空界、識界，學友！這些是六界被那位有知、有見的世尊、阿羅漢、遍正覺者所正說。而尊者在這六界上怎樣知、怎樣見，以不執取而心從諸煩惱解脫呢？』比丘們！當煩惱已盡、修行已成、應該作的已作、負擔已卸、自己的利益已達成、有之結已被滅盡、以究竟智解脫的比丘，這是如法的回答：『學友們！我<a onMouseover="local(this,8);">對待</a>地界為無我的，依止地界者也是無我的，以依止地界之攀住執取、心的依處、執持、煩惱潛在趨勢的滅盡、褪去、滅、捨棄、斷念，我了知：「我的心已解脫。」學友們！我對待水界……（中略）學友們！我對待火界……（中略）學友們！我對待風界……（中略）學友們！我對待虛空界……（中略）學友們！我對待識界為無我的，依止識界者也是無我的，以依止識界之攀住執取、心的依處、執持、煩惱潛在趨勢的滅盡、褪去、滅、捨棄、斷念，我了知：「我的心已解脫。」學友們！我在這六界上這樣知、這樣見，以不執取而心從諸煩惱解脫。』
<br>　　比丘們！『好！』他對那位比丘所說應該歡喜、應該隨喜；『好！』他對那位比丘所說應該歡喜、應該隨喜後，應該進一步問問題：『學友！有這六內、外處被那位有知、有見的世尊、阿羅漢、遍正覺者所正說，哪六個呢？眼與色、耳與聲音、鼻與氣味、舌與味道、身與所觸、意與法，學友！這些是六內、外處被那位有知、有見的世尊、阿羅漢、遍正覺者所正說。而尊者在這六內、外處上怎樣知、怎樣見，以不執取而心從諸煩惱解脫呢？』比丘們！當煩惱已盡、修行已成、應該作的已作、負擔已卸、自己的利益已達成、有之結已被滅盡、以究竟智解脫的比丘，這是如法的回答：『學友們！凡關於眼、色、眼識、能被眼所識知的法上之欲、貪、歡喜、渴愛，以攀住執取、心的依處、執持、煩惱潛在趨勢的滅盡、褪去、滅、捨棄、斷念，我了知：「我的心已解脫。」學友們！凡關於耳、聲音、耳識……（中略）學友們！凡關於鼻、氣味、鼻識……（中略）學友們！凡關於舌、味道、舌識……（中略）學友們！凡關於身、所觸、身識……（中略）學友們！凡關於意、法、意識、能被意所識知的法上之欲、貪、歡喜、渴愛，以攀住執取、心的依處、執持、煩惱潛在趨勢的滅盡、褪去、滅、捨棄、斷念，我了知：「我的心已解脫。」學友們！我在這六內、外處上這樣知、這樣見，以不執取而心從諸煩惱解脫。』
<br>　　比丘們！『好！』他對那位比丘所說應該歡喜、應該隨喜；『好！』他對那位比丘所說應該歡喜、應該隨喜後，應該進一步問問題：『而尊者關於這有識之身與<a onMouseover="note(this,559);">一切身外諸相</a>，怎樣知、怎樣見而根除<a onMouseover="note(this,22);">我作</a>、<a onMouseover="note(this,25);">我所作</a>、<a onMouseover="note(this,26);">慢煩惱潛在趨勢</a>呢？』比丘們！當煩惱已盡、修行已成、應該作的已作、負擔已卸、自己的利益已達成、有之結已被滅盡、以究竟智解脫的比丘，這是如法的回答：『學友們！以前，當我是在家人時，我是無智的，那<a onMouseover="note(this,4);">如來</a>或如來弟子對我教導法，聽聞那個法後，我於如來處獲得信，具備那獲得的信，我像這樣深慮：「居家生活是障礙，是塵垢之路；<a onMouseover="note(this,410);">出家是露地</a>，住在家中，這是不容易行<a onMouseover="note(this,168);">一向</a>圓滿、一向清淨的<a onMouseover="note(this,411);">磨亮海螺</a>之梵行，讓我剃除髮鬚、裹上<a onMouseover="note(this,365);">袈裟衣</a>後，從在家出家，<a onMouseover="note(this,48);">成為非家生活</a>。」過些時候，我捨斷少量的財富聚集或捨斷大量的財富聚集後；捨斷少量的親屬圈或捨斷大量的親屬圈後，剃除髮鬚、裹上袈裟衣後，從在家出家，成為非家生活。
<br>　　當這樣出家時，我進入比丘的生活規定：捨斷殺生後，我是離殺生者，我住於已捨離棍棒、已捨離刀劍、有羞恥的、同情的、對一切<a onMouseover="note(this,470);">活的生物</a>憐愍的。捨斷<a onMouseover="note(this,104);">未給予而取</a>後，我是離未給予而取者、給予而取者、只期待給予物者，以不盜取而自我住於清淨。<a onMouseover="note(this,381);">捨斷非梵行後</a>，我是梵行者，遠離俗法而住，已離婬欲。捨斷<a onMouseover="note(this,106);">妄語</a>後，我是離妄語者、真實語者、緊隨真實者、能信賴者、應該信賴者、對世間無詐欺者。捨斷<a onMouseover="note(this,234);">離間語</a>後，我是離離間語者：我從這裡聽到後，不為了對這些人離間而在那裡說，或者，我從那裡聽到後，不為了對那些人離間而在這裡說，像這樣，我是分裂的調解者、和諧的散播者、樂於和合者、愛好和合者、喜歡和合者、作和合之言說者。捨斷<a onMouseover="note(this,235);">粗惡語</a>後，我是離粗惡語者，我以柔和的言語：悅耳的、可愛的、動心的、優雅的、眾人所愛的、眾人可意的，像那樣的言語與人說話。捨斷<a onMouseover="note(this,236);">雜穢語</a>後，我是離雜穢語者：我是適當時機之說者、事實之說者、有益處之說者，合法之說者、合律之說者；我以適當時機說有價值、有理由、有節制、具有利益的話。我是離破壞種子類、草木類者，戒絕晚上吃食物、<a onMouseover="note(this,266);">非時</a>食的一日一食者，是離跳舞、歌曲、音樂、看戲者，是離花環之配戴、芳香之莊嚴、塗抹物之打扮狀態者，是離高床、大床者，是離領受金銀者，是離領受生穀者，是離領受生肉者，是離領受女子、少女者，是離領受男奴僕、女奴僕者，是離領受山羊與羊者，是離領受雞與豬者，是離領受象、牛、馬、騾馬者，是離領受田與地者，是離從事差使、遣使者，是離買賣者，是離在秤重上欺瞞、偽造貨幣、度量欺詐者，是離賄賂、欺瞞、詐欺、不實者，是離割截、殺害、捕縛、搶奪、掠奪、暴力者。
<br>　　我是已知足者：以衣服保護身體、以<a onMouseover="note(this,196);">施食</a>保護肚子，不論出發到何處，我只拿[這些]出發，猶如鳥不論以翼飛到何處，只有翼的負荷而飛。同樣的，學友！我是已知足者：以衣服保護身體、以施食保護肚子，不論出發到何處，我只拿[這些]出發，已具備這聖<a onMouseover="note(this,374);">戒蘊</a>，我自身內感受無過失的安樂。
<br>　　我以眼見色後，不成為相的執取者、<a onMouseover="note(this,197);">細相</a>的執取者，因為當住於眼根的不防護時，貪憂、惡不善法會流入，我依其<a onMouseover="note(this,217);">自制</a>而行動，保護眼根，在眼根上達到自制；以耳聽聲音後，……（中略）以鼻聞氣味後，……（中略）以舌嚐味道後，……（中略）以身觸所觸後，……（中略）以意識法後，不成為相的執取者、細相的執取者，因為當住於意根的不防護時，貪憂、惡不善法會流入，我依其自制而行動，保護意根，在意根上達到自制，已具備這聖根自制，我自身內感受不受害的安樂。
<br>　　我在前進、後退時是<a onMouseover="note(this,544);">正知於行為者</a>；在前視、後視時是正知於行為者；在[肢體]曲伸時是正知於行為者；在[穿]衣、持鉢與<a onMouseover="note(this,270);">大衣</a>時是正知於行為者；在飲、食、嚼、嚐時是正知於行為者；在大小便動作時是正知於行為者；在行、住、坐、臥、清醒、語、默時是正知於行為者。
<br>　　已具備這聖戒蘊，(已具備這聖知足，)已具備這聖根自制，已具備這聖正念與正知，我親近獨居的住處：林野、樹下、山岳、洞窟、山洞、墓地、森林、露地、稻草堆。我食畢，從施食處返回，坐下，盤腿後，挺直身體，<a onMouseover="note(this,529);">建立起面前的正念後</a>，捨斷對世間的<a onMouseover="note(this,435);">貪婪</a>，以離貪婪心而住，<a onMouseover="note(this,469);">使心從貪婪中清淨</a>。捨斷惡意與瞋怒後，住於無瞋害心、對一切<a onMouseover="note(this,470);">活的生物</a>憐愍，使心從惡意與瞋怒中清淨。捨斷惛沈睡眠後，住於離惛沈睡眠、有<a onMouseover="note(this,504);">光明想</a>、正念、正知，使心從惛沈睡眠中清淨。捨斷掉舉後悔後，住於不掉舉、自身內心寂靜，使心從掉舉後悔中清淨。捨斷疑惑後，住於脫離疑惑、在善法上無疑，使心從疑惑中清淨。
<br>　　我捨斷這些心的<a onMouseover="note(this,288);">小雜染</a>、慧的減弱之五蓋後，從離欲、離不善法後，<a onMouseover="note(this,66);">進入後住於</a>有尋、<a onMouseover="note(this,175);">有伺</a>，<a onMouseover="note(this,174);">離而生喜、樂</a>的初禪；以尋與伺的平息，自信，<a onMouseover="note(this,255);">一心</a>，進入後住於無尋、無伺，定而生喜、樂的第二禪；……（中略）第三禪……（中略）進入後住於不苦不樂，<a onMouseover="note(this,494);">由平靜而正念遍淨</a>的第四禪，當那個心是這樣入定的、遍淨的、淨化的、無穢的、離染污的、可塑的、<a onMouseover="note(this,412);">適合作業的</a>、住立的、到達不動的之時，我使心轉向<a onMouseover="note(this,188);">煩惱</a>之滅盡智。我如實證知：「這是苦。」如實證知：「這是苦<a onMouseover="note(this,67);">集</a>。』如實證知：『這是苦<a onMouseover="note(this,68);">滅</a>。』如實證知：『這是導向苦<a onMouseover="note(this,69);">滅道跡</a>。」如實證知：「這些是煩惱。」如實證知：「這是煩惱集。」如實證知：「這是煩惱滅。」如實證知：「這是導向煩惱滅道跡。」當我這麼知、這麼見時，心從欲的煩惱解脫，心從有的煩惱解脫，心從<a onMouseover="note(this,397);">無明的煩惱</a>解脫。當解脫時，<a onMouseover="note(this,27);">有『[這是]解脫』之智</a>，我了知：『<a onMouseover="note(this,18);">出生已盡</a>，<a onMouseover="note(this,19);">梵行已完成</a>，<a onMouseover="note(this,20);">應該作的已作</a>，<a onMouseover="note(this,21);">不再有這樣[輪迴]的狀態</a>了。」學友們！關於這有識之身與一切身外諸相，這樣知、這樣見而根除我作、我所作、慢煩惱潛在趨勢。』
<br>　　比丘們！『好！』他對那位比丘所說應該歡喜、應該隨喜；『好！』他對那位比丘所說應該歡喜、應該隨喜後，應該這麼說：『學友！這是我們的獲得，學友！這是我們的好獲得，我們看見這樣<a onMouseover="note(this,138);">同梵行者</a>的尊者。』」
<br>　　這就是世尊所說，悅意的那些比丘歡喜世尊所說。
<br>　　<a onMouseover="local(this,9);">六純淨經</a>第二終了。
<br>
</div>
</div>
<div id="east">
<div class="pali">
MN.112/(2) Chabbisodhanasuttaṃ
<br>　　 98. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi– “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca–
<br>　　 “Idha, bhikkhave, bhikkhu aññaṃ byākaroti– ‘khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānāmī’ti. Tassa, bhikkhave, bhikkhuno bhāsitaṃ neva abhinanditabbaṃ nappaṭikkositabbaṃ. Anabhinanditvā appaṭikkositvā pañho pucchitabbo– ‘cattārome, āvuso, vohārā tena bhagavatā jānatā passatā arahatā sammāsambuddhena sammadakkhātā. Katame cattāro? Diṭṭhe diṭṭhavāditā, sute sutavāditā, mute mutavāditā, viññāte viññātavāditā ime kho, āvuso, cattāro vohārā tena bhagavatā jānatā passatā arahatā sammāsambuddhena sammadakkhātā. Kathaṃ jānato panāyasmato, kathaṃ passato imesu catūsu vohāresu anupādāya āsavehi cittaṃ vimuttan’ti? Khīṇāsavassa, bhikkhave, bhikkhuno vusitavato katakaraṇīyassa ohitabhārassa anuppattasadatthassa parikkhīṇabhavasaṃyojanassa sammadaññāvimuttassa ayamanudhammo hoti veyyākaraṇāya– ‘diṭṭhe kho ahaṃ āvuso, anupāyo anapāyo anissito appaṭibaddho vippamutto visaṃyutto vimariyādīkatena cetasā viharāmi. Sute kho ahaṃ, āvuso …pe… mute kho ahaṃ, āvuso… viññāte kho ahaṃ, āvuso, anupāyo anapāyo anissito appaṭibaddho vippamutto visaṃyutto vimariyādīkatena cetasā viharāmi. Evaṃ kho me, āvuso, jānato evaṃ passato imesu catūsu vohāresu anupādāya āsavehi cittaṃ vimuttan’ti. Tassa, bhikkhave, bhikkhuno ‘sādhū’ti bhāsitaṃ abhinanditabbaṃ anumoditabbaṃ. ‘Sādhū’ti bhāsitaṃ abhinanditvā anumoditvā uttariṃ pañho pucchitabbo.
<br>　　 99. “‘Pañcime, āvuso, upādānakkhandhā tena bhagavatā jānatā passatā arahatā sammāsambuddhena sammadakkhātā. Katame pañca? Seyyathidaṃ– rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho – ime kho, āvuso, pañcupādānakkhandhā tena bhagavatā jānatā passatā arahatā sammāsambuddhena sammadakkhātā. Kathaṃ jānato panāyasmato, kathaṃ passato imesu pañcasu upādānakkhandhesu anupādāya āsavehi cittaṃ vimuttan’ti? Khīṇāsavassa, bhikkhave, bhikkhuno vusitavato katakaraṇīyassa ohitabhārassa anuppattasadatthassa parikkhīṇabhavasaṃyojanassa sammadaññāvimuttassa ayamanudhammo hoti veyyākaraṇāya– ‘rūpaṃ kho ahaṃ, āvuso, abalaṃ virāgunaṃ anassāsikanti viditvā ye rūpe upāyūpādānā cetaso adhiṭṭhānābhinivesānusayā tesaṃ khayā virāgā nirodhā cāgā paṭinissaggā vimuttaṃ me cittanti pajānāmi. Vedanaṃ kho ahaṃ, āvuso …pe… saññaṃ kho ahaṃ, āvuso… saṅkhāre kho ahaṃ, āvuso… viññāṇaṃ kho ahaṃ, āvuso, abalaṃ virāgunaṃ anassāsikanti viditvā ye viññāṇe upāyūpādānā cetaso adhiṭṭhānābhinivesānusayā tesaṃ khayā virāgā nirodhā cāgā paṭinissaggā vimuttaṃ me cittanti pajānāmi. Evaṃ kho me, āvuso, jānato evaṃ passato imesu pañcasu upādānakkhandhesu anupādāya āsavehi cittaṃ vimuttan’ti. Tassa, bhikkhave, bhikkhuno ‘sādhū’ti bhāsitaṃ abhinanditabbaṃ, anumoditabbaṃ. ‘Sādhū’ti bhāsitaṃ abhinanditvā anumoditvā uttariṃ pañho pucchitabbo.
<br>　　 100. “‘Chayimā āvuso, dhātuyo tena bhagavatā jānatā passatā arahatā sammāsambuddhena sammadakkhātā. Katamā cha? Pathavīdhātu, āpodhātu, tejodhātu, vāyodhātu, ākāsadhātu, viññāṇadhātu– imā kho, āvuso, cha dhātuyo tena bhagavatā jānatā passatā arahatā sammāsambuddhena sammadakkhātā. Kathaṃ jānato panāyasmato, kathaṃ passato imāsu chasu dhātūsu anupādāya āsavehi cittaṃ vimuttan’ti? Khīṇāsavassa, bhikkhave, bhikkhuno vusitavato katakaraṇīyassa ohitabhārassa anuppattasadatthassa parikkhīṇabhavasaṃyojanassa sammadaññāvimuttassa ayamanudhammo hoti veyyākaraṇāya– ‘pathavīdhātuṃ kho ahaṃ, āvuso, na attato upagacchiṃ, na ca pathavīdhātunissitaṃ attānaṃ. Ye ca pathavīdhātunissitā upāyūpādānā cetaso adhiṭṭhānābhinivesānusayā tesaṃ khayā virāgā nirodhā cāgā paṭinissaggā vimuttaṃ me cittanti pajānāmi. Āpodhātuṃ kho ahaṃ, āvuso …pe… tejodhātuṃ kho ahaṃ, āvuso… vāyodhātuṃ kho ahaṃ, āvuso… ākāsadhātuṃ kho ahaṃ, āvuso… viññāṇadhātuṃ kho ahaṃ, āvuso, na attato upagacchiṃ, na ca viññāṇadhātunissitaṃ attānaṃ. Ye ca viññāṇadhātunissitā upāyūpādānā cetaso adhiṭṭhānābhinivesānusayā tesaṃ khayā virāgā nirodhā cāgā paṭinissaggā vimuttaṃ me cittanti pajānāmi. Evaṃ kho me, āvuso, jānato, evaṃ passato imāsu chasu dhātūsu anupādāya āsavehi cittaṃ vimuttan’ti. Tassa, bhikkhave, bhikkhuno ‘sādhū’ti bhāsitaṃ abhinanditabbaṃ, anumoditabbaṃ. ‘Sādhū’ti bhāsitaṃ abhinanditvā anumoditvā uttariṃ pañho pucchitabbo.
<br>　　 101. “‘Cha kho panimāni, āvuso, ajjhattikabāhirāni āyatanāni tena bhagavatā jānatā passatā arahatā sammāsambuddhena sammadakkhātāni. Katamāni cha? Cakkhu ceva rūpā ca, sotañca saddā ca, ghānañca gandhā ca, jivhā ca rasā ca, kāyo ca phoṭṭhabbā ca, mano ca dhammā ca– imāni kho, āvuso, cha ajjhattikabāhirāni āyatanāni tena bhagavatā jānatā passatā arahatā sammāsambuddhena sammadakkhātāni. Kathaṃ jānato panāyasmato, kathaṃ passato imesu chasu ajjhattikabāhiresu āyatanesu anupādāya āsavehi cittaṃ vimuttan’ti? Khīṇāsavassa, bhikkhave, bhikkhuno vusitavato katakaraṇīyassa ohitabhārassa anuppattasadatthassa parikkhīṇabhavasaṃyojanassa sammadaññāvimuttassa ayamanudhammo hoti veyyākaraṇāya ‘cakkhusmiṃ, āvuso, rūpe cakkhuviññāṇe cakkhuviññāṇaviññātabbesu dhammesu yo chando yo rāgo yā nandī yā taṇhā ye ca upāyūpādānā cetaso adhiṭṭhānābhinivesānusayā tesaṃ khayā virāgā nirodhā cāgā paṭinissaggā vimuttaṃ me cittanti pajānāmi. Sotasmiṃ, āvuso, sadde sotaviññāṇe …pe… ghānasmiṃ, āvuso, gandhe ghānaviññāṇe… jivhāya, āvuso, rase jivhāviññāṇe… kāyasmiṃ, āvuso, phoṭṭhabbe kāyaviññāṇe… manasmiṃ, āvuso, dhamme manoviññāṇe manoviññāṇaviññātabbesu dhammesu yo chando yo rāgo yā nandī yā taṇhā ye ca upāyūpādānā cetaso adhiṭṭhānābhinivesānusayā tesaṃ khayā virāgā nirodhā cāgā paṭinissaggā vimuttaṃ me cittanti pajānāmi. Evaṃ kho me, āvuso, jānato evaṃ passato imesu chasu ajjhattikabāhiresu āyatanesu anupādāya āsavehi cittaṃ vimuttan’ti. Tassa, bhikkhave, bhikkhuno ‘sādhū’ti bhāsitaṃ abhinanditabbaṃ anumoditabbaṃ. ‘Sādhū’ti bhāsitaṃ abhinanditvā anumoditvā uttariṃ pañho pucchitabbo.
<br>　　 102. “‘Kathaṃ jānato panāyasmato, kathaṃ passato imasmiñca saviññāṇake kāye bahiddhā ca sabbanimittesu ahaṃkāramamaṃkāramānānusayā samūhatā’ti? Khīṇāsavassa bhikkhave, bhikkhuno vusitavato katakaraṇīyassa ohitabhārassa anuppattasadatthassa parikkhīṇabhavasaṃyojanassa sammadaññāvimuttass ayamanudhammo hoti veyyākaraṇāya– ‘pubbe kho ahaṃ, āvuso, agāriyabhūto samāno aviddasu ahosiṃ. Tassa me tathāgato vā tathāgatasāvako vā dhammaṃ desesi. Tāhaṃ dhammaṃ sutvā tathāgate saddhaṃ paṭilabhiṃ. So tena saddhāpaṭilābhena samannāgato iti paṭisañcikkhiṃ– sambādho gharāvāso rajāpatho, abbhokāso pabbajjā. Nayidaṃ sukaraṃ agāraṃ ajjhāvasatā ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ carituṃ. Yaṃnūnāhaṃ kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajeyyan’”ti.
<br>　　 “So kho ahaṃ, āvuso, aparena samayena appaṃ vā bhogakkhandhaṃ pahāya mahantaṃ vā bhogakkhandhaṃ pahāya, appaṃ vā ñātiparivaṭṭaṃ pahāya mahantaṃ vā ñātiparivaṭṭaṃ pahāya kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajiṃ. So evaṃ pabbajito samāno bhikkhūnaṃ sikkhāsājīvasamāpanno pāṇātipātaṃ pahāya pāṇātipātā paṭivirato ahosiṃ nihitadaṇḍo nihitasattho, lajjī dayāpanno sabbapāṇabhūtahitānukampī vihāsiṃ. Adinnādānaṃ pahāya adinnādānā paṭivirato ahosiṃ dinnādāyī dinnapāṭikaṅkhī, athenena sucibhūtena attanā vihāsiṃ. Abrahmacariyaṃ pahāya brahmacārī ahosiṃ ārācārī virato methunā gāmadhammā. Musāvādaṃ pahāya musāvādā paṭivirato ahosiṃ saccavādī saccasandho theto paccayiko avisaṃvādako lokassa. Pisuṇaṃ vācaṃ pahāya pisuṇāya vācāya paṭivirato ahosiṃ, ito sutvā na amutra akkhātā imesaṃ bhedāya, amutra vā sutvā na imesaṃ akkhātā amūsaṃ bhedāya; iti bhinnānaṃ vā sandhātā sahitānaṃ vā anuppadātā samaggārāmo samaggarato samagganandī samaggakaraṇiṃ vācaṃ bhāsitā ahosiṃ. Pharusaṃ vācaṃ pahāya pharusāya vācāya paṭivirato ahosiṃ; yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpiṃ vācaṃ bhāsitā ahosiṃ. Samphappalāpaṃ pahāya samphappalāpā paṭivirato ahosiṃ; kālavādī bhūtavādī atthavādī dhammavādī vinayavādī nidhānavatiṃ vācaṃ bhāsitā ahosiṃ kālena sāpadesaṃ pariyantavatiṃ atthasaṃhitaṃ.
<br>　　 “So bījagāmabhūtagāmasamārambhā paṭivirato ahosiṃ, ekabhattiko ahosiṃ rattūparato virato vikālabhojanā. Naccagītavāditavisūkadassanā paṭivirato ahosiṃ. Mālāgandhavilepanadhāraṇamaṇḍanavibhūsanaṭṭhānā paṭivirato ahosiṃ. Uccāsayanamahāsayanā paṭivirato ahosiṃ. Jātarūparajatapaṭiggahaṇā paṭivirato ahosiṃ, āmakadhaññapaṭiggahaṇā paṭivirato ahosiṃ, āmakamaṃsapaṭiggahaṇā paṭivirato ahosiṃ; itthikumārikapaṭiggahaṇā paṭivirato ahosiṃ, dāsidāsapaṭiggahaṇā paṭivirato ahosiṃ, ajeḷakapaṭiggahaṇā paṭivirato ahosiṃ, kukkuṭasūkarapaṭiggahaṇā paṭivirato ahosiṃ hatthigavassavaḷavapaṭiggahaṇā paṭivirato ahosiṃ, khettavatthupaṭiggahaṇā paṭivirato ahosiṃ. Dūteyyapahiṇagamanānuyogā paṭivirato ahosiṃ, kayavikkayā paṭivirato ahosiṃ, tulākūṭakaṃsakūṭamānakūṭā paṭivirato ahosiṃ, ukkoṭanavañcananikatisāciyogā paṭivirato ahosiṃ, chedanavadhabandhanaviparāmosa-ālopasahasākārā paṭivirato ahosiṃ.
<br>　　 “So santuṭṭho ahosiṃ kāyaparihārikena cīvarena, kucchiparihārikena piṇḍapātena. So yena yeneva pakkamiṃ samādāyeva pakkamiṃ. Seyyathāpi nāma pakkhī sakuṇo yena yeneva ḍeti sapattabhārova ḍeti; evameva kho ahaṃ, āvuso; santuṭṭho ahosiṃ kāyaparihārikena cīvarena, kucchiparihārikena piṇḍapātena. So yena yeneva pakkamiṃ samādāyeva pakkamiṃ. So iminā ariyena sīlakkhandhena samannāgato ajjhattaṃ anavajjasukhaṃ paṭisaṃvedesiṃ.
<br>　　 103. “So cakkhunā rūpaṃ disvā na nimittaggāhī ahosiṃ nānubyañjanaggāhī; yatvādhikaraṇamenaṃ cakkhundriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ, tassa saṃvarāya paṭipajjiṃ rakkhiṃ cakkhundriyaṃ, cakkhundriye saṃvaraṃ āpajjiṃ. Sotena saddaṃ sutvā …pe… ghānena gandhaṃ ghāyitvā …pe… jivhāya rasaṃ sāyitvā …pe… kāyena phoṭṭhabbaṃ phusitvā …pe… manasā dhammaṃ viññāya na nimittaggāhī ahosiṃ nānubyañjanaggāhī; yatvādhikaraṇamenaṃ manindriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ, tassa saṃvarāya paṭipajjiṃ; rakkhiṃ manindriyaṃ, manindriye saṃvaraṃ āpajjiṃ. So iminā ariyena indriyasaṃvarena samannāgato ajjhattaṃ abyāsekasukhaṃ paṭisaṃvedesiṃ.
<br>　　 “So abhikkante paṭikkante sampajānakārī ahosiṃ, ālokite vilokite sampajānakārī ahosiṃ, samiñjite pasārite sampajānakārī ahosiṃ, saṅghāṭipattacīvaradhāraṇe sampajānakārī ahosiṃ, asite pīte khāyite sāyite sampajānakārī ahosiṃ, uccārapassāvakamme sampajānakārī ahosiṃ, gate ṭhite nisinne sutte jāgarite bhāsite tuṇhībhāve sampajānakārī ahosiṃ.
<br>　　 “So iminā ca ariyena sīlakkhandhena samannāgato, (imāya ca ariyāya santuṭṭhiyā samannāgato,) iminā ca ariyena indriyasaṃvarena samannāgato, iminā ca ariyena satisampajaññena samannāgato vivittaṃ senāsanaṃ bhajiṃ araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ. So pacchābhattaṃ piṇḍapātapaṭikkanto nisīdiṃ pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā.
<br>　　 “So abhijjhaṃ loke pahāya vigatābhijjhena cetasā vihāsiṃ, abhijjhāya cittaṃ parisodhesiṃ. Byāpādapadosaṃ pahāya abyāpannacitto vihāsiṃ sabbapāṇabhūtahitānukampī, byāpādapadosā cittaṃ parisodhesiṃ. Thinamiddhaṃ pahāya vigatathinamiddho vihāsiṃ ālokasaññī sato sampajāno, thinamiddhā cittaṃ parisodhesiṃ. Uddhaccakukkuccaṃ pahāya anuddhato vihāsiṃ ajjhattaṃ, vūpasantacitto, uddhaccakukkuccā cittaṃ parisodhesiṃ. Vicikicchaṃ pahāya tiṇṇavicikiccho vihāsiṃ akathaṃkathī kusalesu dhammesu, vicikicchāya cittaṃ parisodhesiṃ.
<br>　　 104. “So ime pañca nīvaraṇe pahāya cetaso upakkilese paññāya dubbalīkaraṇe vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja vihāsiṃ. Vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ …pe… tatiyaṃ jhānaṃ… catutthaṃ jhānaṃ upasampajja vihāsiṃ.
<br>　　 “So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṃ khayañāṇāya cittaṃ abhininnāmesiṃ. So idaṃ dukkhanti yathābhūtaṃ abbhaññāsiṃ, ayaṃ dukkhasamudayoti yathābhūtaṃ abbhaññāsiṃ, ayaṃ dukkhanirodhoti yathābhūtaṃ abbhaññāsiṃ, ayaṃ dukkhanirodhagāminī paṭipadāti yathābhūtaṃ abbhaññāsiṃ; ime āsavāti yathābhūtaṃ abbhaññāsiṃ, ayaṃ āsavasamudayoti yathābhūtaṃ abbhaññāsiṃ, ayaṃ āsavanirodhoti yathābhūtaṃ abbhaññāsiṃ, ayaṃ āsavanirodhagāminī paṭipadāti yathābhūtaṃ abbhaññāsiṃ. Tassa me evaṃ jānato evaṃ passato kāmāsavāpi cittaṃ vimuccittha, bhavāsavāpi cittaṃ vimuccittha, avijjāsavāpi cittaṃ vimuccittha: vimuttasmiṃ vimuttamiti ñāṇaṃ ahosi. Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti abbhaññāsiṃ. Evaṃ kho me, āvuso, jānato evaṃ passato imasmiñca saviññāṇake kāye bahiddhā ca sabbanimittesu ahaṃkāramamaṃkāramānānusayā samūhatā”ti “Tassa, bhikkhave, bhikkhuno ‘sādhū’ti bhāsitaṃ abhinanditabbaṃ anumoditabbaṃ. ‘Sādhū’ti bhāsitaṃ abhinanditvā anumoditvā evamassa vacanīyo– ‘lābhā no, āvuso, suladdhaṃ no, āvuso, ye mayaṃ āyasmantaṃ tādisaṃ sabrahmacāriṃ samanupassāmā’”ti.
<br>　　 Idamavoca bhagavā. Attamanā te bhikkhū bhagavato bhāsitaṃ abhinandunti.
<br>　　 Chabbisodhanasuttaṃ niṭṭhitaṃ dutiyaṃ. 
<br>
</div>
</div>
<div id="south">
<div class="comp">
<span class="sutra_name">漢巴經文比對</span>(莊春江作)：
<br>　　<span id="note2">「四說(MA.187)」，南傳作「這四種言說」(cattārome…vohārā)，菩提比丘長老英譯為「四種表示」(four kinds of expression)。</span>
<br>　　<span id="note3">「見見說(MA.187)」，南傳作「於所見而說所見」(Diṭṭhe diṭṭhavāditā)，菩提比丘長老英譯為「如它被看到[的樣貌]而說所見的」(Telling the seen as it is seen)。</span>
<br>　　<span id="note4">「一切我、我作及慢使(MA.187)」，南傳作「我作、我所作、慢煩惱潛在趨勢」(ahaṃkāramamaṃkāramānānusayā)，菩提比丘長老英譯為「我-作(我-造)，我的-作(我的-造)，自大之表面下的趨勢」(I-making, mine-making, and the underlying tendency to conceit)。「我作」(ahaṅkāra)，水野弘元《巴利語辭典》作「我慢，我見」。「我所作」(mamaṅkāra)，水野弘元《巴利語辭典》作「我所見，我所執」。「慢煩惱潛在趨勢」(mānānusaya)，水野弘元《巴利語辭典》作「慢隨眠」。</span>
<br>　　<span id="note5">「正說」(sammadakkhātā)，菩提比丘長老英譯為「正確地宣告」(rightly proclaimed)。</span>
<br>　　<span id="note7">「不接近」(anupāyo，疑為anupayo之訛，另譯為「無執著；不近著；不牽引；不攀住」)，菩提比丘長老英譯為「不被吸引」(unattracted)，或「不被佔用；不與之發生關連」(not engaged with, SN.22.53)。</span>
<br>　　<span id="note8">「對待」(upagacchiṃ，原譯為「靠近；接近；著手；從事」)，菩提比丘長老英譯為「處理」(have treated)。</span>
<br>　　<span id="note9">「六純淨經」(Chabbisodhanasuttaṃ)，菩提比丘長老英譯為「六重清淨」(The Sixfold Purity)，並引註釋書的解說，此經另名為「一回答經」(Ekavissajjita Sutta)，註釋書發現經文內很難算出「六重」，因為只有五重問答。菩提比丘長老認為似乎有部分經文遺失，如果比對北傳經文，應該是遺失了「四食」的部分。</span>
<br>
</div>
</div>
</div>
</body>
</html>
