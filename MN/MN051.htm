<html>
<head>
<meta http-equiv="Content-Type" content="text/html; charset=utf-8">
<title>中部51經</title>
<link rel="stylesheet" type="text/css" href="../js/ext/resources/css/ext-all.css">
<script type="text/javascript" src="../js/ext/adapter/ext/ext-base.js"></script>
<script type="text/javascript" src="../js/ext/ext-all.js"></script>
<script type="text/javascript" src="../js/jquery.js"></script>
<script type="text/javascript" src="mn.js"></script>
<link rel="stylesheet" type="text/css" href="sa.css">
<script type="text/javascript">draw_layout();do_some_thing();</script>
</head>

<body>
<div id="notediv"></div>
<div id="north">
<table border="0" cellpadding="0" cellspacing="0" width="900" bgcolor="#EDFFE1">
    <tr>
     <td><div align="right">
   <form name="search_form" action="dm.php"><span style="font-size: 18pt; color: #525000">
 經號：
       <input type="text" name="keyword" style="font-size: 14pt; color: #525000" size="1">
       <input type="submit" name="button1" value="進入" style="font-size: 12pt; background-color: #EDFFE1; color: #003AE8">　　
</form></div></td>
     <td><div align="left">
   <form name="search_form" action="MNsearch.php">
　　<input type="text" name="keyword" style="font-size: 18pt; color: #54547E"  size="10">
 <input type="submit" name="button1" value="檢索" style="font-size: 14pt; background-color: #EDFFE1; color: #003AE8"><span style="font-size: 18pt">
<span class="update_time">(中部51經 <script language="javascript">document.writeln(document.lastModified);</script>更新)</span>
   </form></div></td>
    </tr>
  </table>
</div>
<div style="display: none">
<div id="center">
<div class="nikaya">
禮敬那位世尊、阿羅漢、遍正覺者 
<br>中部
<br>中五十則篇
<br>1.屋主品 
<br><span class="sutra_name">中部51經/耿達勒葛經</span>(屋主品[6])(莊春江譯)
<br>　　<a onMouseover="note(this,1);">我聽到這樣</a>：
<br>　　<a onMouseover="note(this,2);">有一次</a>，<a onMouseover="note(this,12);">世尊</a>與大<a onMouseover="note(this,31);">比丘</a><a onMouseover="note(this,375);">僧團</a>共住在瞻波城伽伽羅蓮花池邊。
<br>　　那時，騎象者之子貝色與<a onMouseover="note(this,79);">遊行者</a>耿達勒葛去見世尊。抵達後，騎象者之子貝色向世尊<a onMouseover="note(this,46);">問訊</a>，接著在一旁坐下。遊行者耿達勒葛與世尊互相歡迎。歡迎與寒暄後，在一旁站立。在一旁站好後，遊行者耿達勒葛觀察變得沈默的比丘僧團後，對世尊這麼說：
<br>　　「不可思議啊，<a onMouseover="note(this,80);">喬達摩</a><a onMouseover="note(this,202);">先生</a>！<a onMouseover="note(this,206);">未曾有啊</a>，喬達摩先生！這比丘僧團被喬達摩先生多麼正確地帶領！喬達摩先生！凡那些存在於過去世的世尊、<a onMouseover="note(this,5);">阿羅漢</a>、<a onMouseover="note(this,6);">遍正覺者</a>們，他們就像這樣卓越地正確帶領比丘僧團，猶如現在僧團被喬達摩先生正確地帶領；凡那些存在於未來世的世尊、阿羅漢、遍正覺者們，他們將就像這樣卓越地正確帶領比丘僧團，猶如現在僧團被喬達摩先生正確地帶領。」
<!2>
<br>　　「正是這樣，耿達勒葛！正是這樣，耿達勒葛！凡那些存在於過去世的世尊、阿羅漢、遍正覺者們，他們就像這樣卓越地正確帶領比丘僧團，猶如現在僧團被我正確地帶領；凡那些存在於未來世的世尊、阿羅漢、遍正覺者們，他們將就像這樣卓越地正確帶領比丘僧團，猶如現在僧團被我正確地帶領。
<br>　　耿達勒葛！在這僧團中有<a onMouseover="note(this,188);">煩惱</a>已盡、修行已成、<a onMouseover="note(this,20);">應該作的已作</a>、負擔已卸、<a onMouseover="note(this,189);">自己的利益已達成</a>、<a onMouseover="note(this,190);">有之結已被滅盡</a>、以<a onMouseover="note(this,191);">究竟智</a>解脫的阿羅漢比丘們。耿達勒葛！在這僧團中有常有戒的、<a onMouseover="local(this,5);">常正住的</a>、明智的、明智生活的<a onMouseover="note(this,193);">有學</a>比丘們，他們住於在<a onMouseover="note(this,286);">四念住</a>上心善建立，哪四個呢？耿達勒葛！這裡，比丘住於在身上<a onMouseover="note(this,176);">隨觀身</a>，熱心、正知、有念，能調伏對於世間的貪與憂；住於在受上隨觀受，熱心、正知、有念，能調伏對於世間的貪與憂；住於在心上隨觀心，熱心、正知、有念，能調伏對於世間的貪與憂；住於在法上隨觀法，熱心、正知、有念，能調伏對於世間的貪與憂。」
<!3>
<br>　　當這麼說時，騎象者之子貝色對世尊這麼說：
<br>　　「不可思議啊，<a onMouseover="note(this,45);">大德</a>！未曾有啊，大德！大德！為了眾生的清淨、為了愁與悲的超越、為了苦與憂的滅沒、為了方法的獲得、為了涅槃的作證，這四念住被世尊多麼善<a onMouseover="note(this,143);">安立</a>，大德！我們<a onMouseover="note(this,277);">白衣在家人</a>也常常住於在這四念住上心善建立，大德！我們住於在身上隨觀身，熱心、正知、有念，能調伏對於世間的貪與憂；住於在受上隨觀受，熱心、正知、有念，能調伏對於世間的貪與憂；住於在心上隨觀心，熱心、正知、有念，能調伏對於世間的貪與憂；住於在法上隨觀法，熱心、正知、有念，能調伏對於世間的貪與憂。不可思議啊，大德！未曾有啊，大德！大德！這裡，存在於這樣的人間叢林、這樣的人間邪惡、這樣的人間阿諛中，世尊多麼了知眾生的利益與不利，大德！這是叢林，即：人間；大德！這是<a onMouseover="local(this,7);">坦白的</a>，即：獸類，大德！我能夠使象被調御，當以瞻波城可到之處來回時，牠將顯現所有的諂曲、詐欺、不正直、歪曲，大德！但，我們的『奴隸』或『僕人』或『工人』以身執行一種，以語執行另一種，他們的心又是另一種。不可思議啊，大德！未曾有啊，大德！大德！這裡，存在於這樣的人間叢林、這樣的人間邪惡、這樣的人間阿諛中，世尊多麼了知眾生的利益與不利，大德！這是叢林，即：人間；大德！這是坦白的，即：獸類。」
<!4>
<br>　　「正是這樣，貝色！正是這樣，貝色！貝色！這是叢林，即：人間；貝色！這是坦白的，即：獸類。貝色！現在世間中存在這四種人，哪四種呢？貝色！這裡，某人自己是苦行者，致力於自己苦行之實踐。又，貝色！這裡，某人是令他人苦行者，致力於令他人苦行之實踐。又，貝色！這裡，某人是自己苦行者，致力於自己苦行之實踐，也是令他人苦行者，致力於令他人苦行之實踐。又，貝色！這裡，某人是既非自己苦行者，不致力於自己苦行之實踐，也非令他人苦行者，不致力於令他人苦行之實踐，他是非自己苦行者、非令他人苦行者、當生無飢渴者、已達涅槃者、已平靜者、自己<a onMouseover="note(this,458);">已成梵者</a>、住於樂的經驗者。貝色！屬於這四種人中，哪一種人使你的心滿意呢？」
<br>　　「大德！這自己苦行，致力於自己苦行之實踐的人，這個人不使我的心滿意；大德！這令他人苦行，致力於令他人苦行之實踐的人，這個人也不使我的心滿意；大德！這自己苦行，致力於自己苦行之實踐，也令他人苦行，致力於令他人苦行之實踐的人，這個人也不使我的心滿意；大德！這既非自己苦行者，不致力於自己苦行之實踐，也非令他人苦行者，不致力於令他人苦行之實踐，他是非自己苦行者、非令他人苦行者、當生無飢渴者、已達涅槃者、已平靜者、自己已成梵者、住於樂的經驗的人，這個人使我的心滿意。」
<!5>
<br>　　「貝色！但，為何這三種人不使你的心滿意呢？」
<br>　　「大德！這自己苦行，致力於自己苦行之實踐的人，他對想要樂、厭逆苦的自己折磨、使之痛苦，以此，這個人不使我的心滿意；大德！這令他人苦行，致力於令他人苦行之實踐的人，他對想要樂、厭逆苦的他人折磨、使之痛苦，以此，這個人不使我的心滿意；大德！這自己苦行，致力於自己苦行之實踐，也令他人苦行，致力於令他人苦行之實踐的人，他對想要樂、厭逆苦的自己與他人折磨、使之痛苦，以此，這個人不使我的心滿意；大德！這自己既不苦行，不致力於自己苦行之實踐，也不令他人苦行，不致力於令他人苦行之實踐，自己非苦行者、非令他人苦行者、當生無飢渴者、已達涅槃者、已平靜者、自己已成梵者、住於樂的經驗的人，他對想要樂、厭逆苦的自己與他人既不折磨、也不使之痛苦，以此，這個人使我的心滿意。
<br>　　好了，大德！現在我們要走了，我們很忙，有很多該做的事。」 
<br>　　「貝色！現在，<a onMouseover="note(this,84);">你考量適當的時間</a>吧。」
<br>　　那時，騎象者之子貝色歡喜、<a onMouseover="note(this,85);">隨喜</a>世尊所說後，起座向世尊問訊，然後<a onMouseover="note(this,47);">作右繞</a>，接著離開。
<!6>
<br>　　那時，世尊在騎象者之子貝色離開不久，召喚比丘們：
<br>　　「比丘們！騎象者之子貝色是賢智者；比丘們！騎象者之子貝色是大慧者，比丘們！如果騎象者之子貝色再稍坐片刻，直到我詳細解說這四種人，他會有與大利益相應的，比丘們！但，只這樣，騎象者之子貝色就有與大利益相應的。」
<br>　　「世尊！這正是時候，<a onMouseover="note(this,8);">善逝</a>！這正是時候，願世尊詳細解說這四種人，聽聞世尊的[教說]後，比丘們將會<a onMouseover="note(this,57);">憶持</a>的。」
<br>　　「那樣的話，比丘們！<a onMouseover="note(this,30);">你們要聽</a>！你們<a onMouseover="note(this,43);">要好好作意</a>！我要說了。」
<br>　　「是的，大德！」那些比丘回答世尊。
<br>　　世尊這麼說：
<!7>
<br>　　「比丘們！哪種人自己是苦行，致力於自己苦行之實踐呢？比丘們！這裡，某人是裸行者、<a onMouseover="local(this,1);">脫離正行者</a>、舔手者、<a onMouseover="local(this,2);">受邀不來者</a>、<a onMouseover="local(this,3);">受邀不住立者</a>、不受用帶來的、特別作的、招待的[食物]者，他不從瓶口取食，不從鍋口取食，不[從]門檻中間、棒杖中間、杵中間、正在吃的兩人、孕婦、授乳女、與男子生活者[取食]，不從撿拾收集的食物處、有狗現前處、蒼蠅群集處[取食]，不[吃]魚、肉，不飲榖酒、果酒、[發酵]酸粥，他[托鉢]一家[吃]一口、二家二口、……（中略）七家七口，他[每天]以一小碟[食物]維生、二小碟維生、……七小碟維生，一天吃一餐、二天吃一餐、……（中略）七天吃一餐，像這樣，半個月[吃一餐]，他住於致力於定期吃食物之實踐，他是食生菜者、食稗子者、食生米者、食大度拉米者、食蘇苔者、食米糠者、食飯汁者、食胡麻粉者、食茅草者、食牛糞者，他以森林的根與果實食物維生，以落下的果實為食物，他穿麻衣、麻的混織物、裹屍布、<a onMouseover="note(this,352);">糞掃衣</a>、低力刀樹[之樹皮]、羚羊皮、羊皮、茅草衣、樹皮衣、木片衣、頭髮編織衣、獸毛編織衣、貓頭鷹羽毛衣，他是拔髮鬚者、致力於拔髮鬚之實踐者、常站立者、拒絕座位者、蹲踞者、勤奮於蹲踞之實踐者、臥荊棘者，他住於致力於黃昏前水浴三次之實踐者，像這樣，他住於許多如此形式對身體的苦行與折磨之實踐，比丘們！這種人被稱為自己苦行者，致力於自己苦行之實踐。
<!8>
<br>　　比丘們！哪種人令他人苦行，致力於令他人苦行之實踐呢？比丘們！這裡，某人是屠羊者、屠豚者、捕鳥者、捕鹿者、獵人、捕魚者、盜賊、行刑者、屠牛者、獄卒、任何其他殘忍的工作者，比丘們！這種人被稱為令他人苦行者，致力於令他人苦行之實踐。
<!9>
<br>　　比丘們！哪種人自己是苦行，致力於自己苦行之實踐，也是令他人苦行者，致力於令他人苦行之實踐呢？比丘們！這裡，某人是<a onMouseover="note(this,151);">剎帝利灌頂王</a>或富有的婆羅門，他在城東令人建了新<a onMouseover="local(this,4);">屋舍</a>，他剃除髮鬚，穿上粗糙的獸皮衣，以酥油塗抹身體後，以鹿角粉搔抓，與皇后、婆羅門祭司一起進入新屋舍，在那裡，他直接臥在青草覆蓋的地上，以有一子牛同形色的母牛之第一個乳房牛乳使國王生存，以第二個乳房牛乳使皇后生存，以第三個乳房牛乳使婆羅門祭司生存，以第四個乳房的牛乳火供，以其餘的使子牛生存，他這麼說：『令那麼多公牛為了牲祭被殺；令那麼多小公牛為了牲祭被殺；令那麼多小母牛為了牲祭被殺；令那麼多山羊為了牲祭被殺；令那麼多公羊為了牲祭被殺；(令那麼多馬為了牲祭被殺；)令那麼多樹為了綁犧牲獸的柱被砍；令那麼多吉祥草為了牲祭的草座被割。』他的那些被懲罰威脅的、被恐懼威脅的、淚滿面的、哭泣著的『奴僕』或『報信者』或『工人』，他們作準備工作。比丘們！這種人被稱為自己苦行，致力於自己苦行之實踐，也是令他人苦行者，致力於令他人苦行之實踐。
<!10>
<br>　　比丘們！哪種人是自己既非苦行者，也不致力於自己苦行之實踐，是不令他人苦行者，不致力於令他人苦行之實踐，自己是非苦行者、是不令他人苦行者，當生無飢渴的、已達涅槃的、已平靜的，以自己已成梵者而住於樂的經驗呢？比丘們！這裡，<a onMouseover="note(this,4);">如來</a>、<a onMouseover="note(this,5);">阿羅漢</a>、<a onMouseover="note(this,6);">遍正覺者</a>、<a onMouseover="note(this,7);">明與行具足者</a>、<a onMouseover="note(this,8);">善逝</a>、<a onMouseover="note(this,9);">世間知者</a>、<a onMouseover="note(this,10);">應該被調御人的無上調御者</a>、<a onMouseover="note(this,11);">人天之師</a>、<a onMouseover="note(this,3);">佛陀</a>、<a onMouseover="note(this,12);">世尊</a>出現於世間，他以<a onMouseover="note(this,242);">證智</a>自作證後，為這包括天、魔、梵的世界；包括沙門、婆羅門的<a onMouseover="note(this,38);">世代</a>；包括諸天、人宣說，他教導開頭是善、中間是善、終結是善；<a onMouseover="note(this,81);">意義正確</a>、<a onMouseover="note(this,82);">辭句正確</a>的法，他說明唯獨圓滿、<a onMouseover="note(this,483);">遍清淨的梵行</a>。<a onMouseover="note(this,103);">屋主</a>、屋主之子或在其它族姓中出生者聽聞那個法；聽聞那個法後，於如來處獲得信；由於具備那獲得的信，他像這樣深慮：『居家生活是障礙，是塵垢之路；<a onMouseover="note(this,410);">出家是露地</a>。住在家中，這是不容易行<a onMouseover="note(this,168);">一向</a>圓滿、一向清淨的<a onMouseover="note(this,411);">磨亮海螺</a>之梵行，讓我剃除髮鬚、裹上<a onMouseover="note(this,365);">袈裟衣</a>後，從在家出家，<a onMouseover="note(this,48);">成為非家生活</a>。』過些時候，他捨斷少量的財富聚集或捨斷大量的財富聚集後；捨斷少量的親屬圈或捨斷大量的親屬圈後，剃除髮鬚、裹上袈裟衣後，從在家出家，成為非家生活。
<!11>
<br>　　當這樣出家時，他進入比丘的生活規定：捨斷殺生後，他是離殺生者，他住於已捨離棍棒、已捨離刀劍、有羞恥的、同情的、對一切<a onMouseover="note(this,470);">活的生物</a>憐愍的。捨斷<a onMouseover="note(this,104);">未給予而取</a>後，他是離未給予而取者、給予而取者、只期待給予物者，以不盜取而自我住於清淨。捨斷<a onMouseover="note(this,381);">非梵行</a>後，他是梵行者，遠離俗法而住，已離婬欲。捨斷<a onMouseover="note(this,106);">妄語</a>後，他是離妄語者、真實語者、緊隨真實者、能信賴者、應該信賴者、對世間無詐欺者。捨斷<a onMouseover="note(this,234);">離間語</a>後，他是離離間語者：他從這裡聽到後，不為了對這些人離間而在那裡說，或者，他從那裡聽到後，不為了對那些人離間而在這裡說，像這樣，他是分裂的調解者、和諧的散播者、樂於和合者、愛好和合者、喜歡和合者、作和合之言說者。捨斷<a onMouseover="note(this,235);">粗惡語</a>後，他是離粗惡語者，他以柔和的言語：悅耳的、可愛的、動心的、優雅的、眾人所愛的、眾人可意的，像那樣的言語與人說話。捨斷<a onMouseover="note(this,236);">雜穢語</a>後，他是離雜穢語者：他是適當時機之說者、事實之說者、有益處之說者，合法之說者、合律之說者；他以適當時機說有價值、有理由、有節制、具有利益的話。他是離破壞種子類、草木類者，是一日一食、戒絕晚上吃食物者，是離跳舞、歌曲、音樂、看戲者，是離花環、香料、香膏之持用與莊嚴、裝飾狀態者，是離高床、大床者，是離領受金銀者，是離領受生穀者，是離領受生肉者，是離領受女子、少女者，是離領受男奴僕、女奴僕者，是離領受山羊與羊者，是離領受雞與豬者，是離領受象、牛、馬、騾馬者，是離領受田與地者，是離從事差使、遣使者，是離買賣者，是離在秤重上欺瞞、偽造貨幣、度量欺詐者，是離賄賂、欺瞞、詐欺、不實者，是離割截、殺害、捕縛、搶奪、掠奪、暴力者。
<br>　　他是已知足者：以衣服保護身體、以<a onMouseover="note(this,196);">施食</a>保護肚子，不論出發到何處，他只拿[這些]出發，猶如鳥不論以翼飛到何處，只有翼的負荷而飛。同樣的，比丘是已知足者：以衣服保護身體、以施食保護肚子，不論出發到何處，他只拿[這些]出發。已具備這聖<a onMouseover="note(this,374);">戒蘊</a>，他自身內感受無過失的安樂。
<!12>
<br>　　他以眼見色後，不成為相的執取者、<a onMouseover="note(this,197);">細相</a>的執取者，因為當住於眼根的不防護時，貪憂、惡不善法會流入，他依其<a onMouseover="note(this,217);">自制</a>而行動，保護眼根，在眼根上達到自制；以耳聽聲音後，……（中略）以鼻聞氣味後，……（中略）以舌嚐味道後，……（中略）以身觸所觸後，……（中略）以意識法後，不成為相的執取者、細相的執取者，因為當住於意根的不防護時，貪憂、惡不善法會流入，他依其自制而行動，保護意根，在意根上達到自制。已具備這聖根自制，他自身內感受<a onMouseover="local(this,6);">不受害的安樂</a>。
<br>　　他在前進、後退時是<a onMouseover="note(this,544);">正知於行為者</a>；在前視、後視時是正知於行為者；在[肢體]曲伸時是正知於行為者；在[穿]衣、持鉢與<a onMouseover="note(this,270);">大衣</a>時是正知於行為者；在飲、食、嚼、嚐時是正知於行為者；在大小便動作時是正知於行為者；在行、住、坐、臥、清醒、語、默時是正知於行為者。
<!13>
<br>　　已具備這聖戒蘊，(已具備這聖知足，)已具備這聖根自制，已具備這聖正念與正知，他親近獨居的住處：<a onMouseover="note(this,142);">林野</a>、樹下、山岳、洞窟、山洞、墓地、森林、露地、稻草堆。他食畢，從施食處返回，坐下，盤腿後，挺直身體，<a onMouseover="note(this,529);">建立起面前的正念後</a>，他捨斷對世間的<a onMouseover="note(this,435);">貪婪</a>，以離貪婪心而住，<a onMouseover="note(this,469);">使心從貪婪中清淨</a>。捨斷惡意與瞋怒後，住於無瞋害心、對一切活的生物憐愍，使心從惡意與瞋怒中清淨。捨斷惛沈睡眠後，住於離惛沈睡眠、有<a onMouseover="note(this,504);">光明想</a>、正念、正知，使心從惛沈睡眠中清淨。捨斷掉舉後悔後，住於不掉舉、自身內心寂靜，使心從掉舉後悔中清淨。捨斷疑惑後，住於脫離疑惑、在善法上無疑，使心從疑惑中清淨。
<br>　　他捨斷這些心的<a onMouseover="note(this,288);">小雜染</a>、慧的減弱之<a onMouseover="note(this,287);">五蓋</a>後，從離欲、離不善法後，<a onMouseover="note(this,66);">進入後住於</a>有尋、<a onMouseover="note(this,175);">有伺</a>，<a onMouseover="note(this,174);">離而生喜、樂</a>的初禪，以尋與伺的平息，自信，<a onMouseover="note(this,255);">一心</a>，進入後住於無尋、無伺，定而生喜、樂的第二禪，以喜的褪去與住於平靜，正念、正知，以身體感受樂，進入後住於這<a onMouseover="note(this,24);">聖弟子</a>宣說：『他是平靜、專注、住於樂者』的第三禪，以樂的捨斷與苦的捨斷，及以之前喜悅與憂的滅沒，進入後住於不苦不樂，<a onMouseover="note(this,494);">由平靜而正念遍淨</a>的第四禪。
<!14>
<br>　　當那個心是這樣入定的、遍淨的、淨化的、無穢的、離染污的、可塑的、<a onMouseover="note(this,412);">適合作業的</a>、住立的、到達不動的之時，他使心轉向許多前世住處回憶之智。他回憶起許多前世住處，即：一生、二生、三生、四生、五生、十生、二十生、三十生、四十生、五十生、百生、千生、十萬生、許多壞劫、許多成劫、許多<a onMouseover="note(this,403);">壞成劫</a>：『在那裡是這樣的名、這樣的姓氏、這樣的容貌、[吃]這樣的食物、這樣的苦樂感受、這樣的壽長，從那裡死後生於那裡，而在那裡又是這樣的名、這樣的姓氏、這樣的容貌、[吃]這樣的食物、這樣的苦樂感受、這樣的壽長，從那裡死後生於這裡。』像這樣，他回憶起許多前世住處<a onMouseover="note(this,500);">有這樣的行相與境遇</a>。
<!15>
<br>　　當那個心是這樣入定的、遍淨的、淨化的、無穢的、離染污的、可塑的、適合作業的、住立的、到達不動的之時，他使心轉向眾生死亡與往生之智，他以清淨、超越人的天眼，看見當眾生死時、往生時，在下劣、勝妙，美、醜，幸、不幸中，了知眾生依業流轉：『這些眾生諸君，具備身惡行、語惡行、意惡行，斥責聖者，邪見與持邪見之業行，他們以身體的崩解，死後已往生到<a onMouseover="note(this,109);">苦界</a>、<a onMouseover="note(this,110);">惡趣</a>、<a onMouseover="note(this,111);">下界</a>、地獄，或者這些眾生諸君，具備身善行、語善行、意善行，不斥責聖者，正見與持正見之業行，他們以身體的崩解，死後已往生到<a onMouseover="note(this,112);">善趣</a>、天界。』這樣，他以清淨、超越人的天眼，看見當眾生死時、往生時，在下劣、勝妙，美、醜，幸、不幸中，了知眾生依業流轉。
<!16>
<br>　　當那個心是這樣入定的、遍淨的、淨化的、無穢的、離染污的、可塑的、適合作業的、住立的、到達不動的之時，他使心轉向<a onMouseover="note(this,188);">煩惱</a>之滅盡智。他如實了知：『這是苦。』如實了知：『這是苦<a onMouseover="note(this,67);">集</a>。』如實了知：『這是苦<a onMouseover="note(this,68);">滅</a>。』如實了知：『這是導向苦<a onMouseover="note(this,69);">滅道跡</a>。』如實了知：『這些是煩惱。』如實了知：『這是煩惱集。』如實了知：『這是煩惱滅。』如實了知：『這是導向煩惱滅道跡。』當他這麼知、這麼見時，心從欲的煩惱解脫，心從有的煩惱解脫，心從<a onMouseover="note(this,397);">無明的煩惱</a>解脫。當解脫時，<a onMouseover="note(this,27);">有『[這是]解脫』之智</a>，他了知：『<a onMouseover="note(this,18);">出生已盡</a>，<a onMouseover="note(this,19);">梵行已完成</a>，<a onMouseover="note(this,20);">應該作的已作</a>，<a onMouseover="note(this,21);">不再有這樣[輪迴]的狀態</a>了。』比丘們！這種人被稱為自己既非苦行者，也不致力於自己苦行之實踐，是不令他人苦行者，不致力於令他人苦行之實踐，自己是非苦行者、是不令他人苦行者，當生無飢渴的、已達涅槃的、已平靜的，以自己已成梵者而住於樂的經驗。」
<br>　　這就是世尊所說，那些悅意的比丘歡喜世尊所說。
<br>　　耿達勒葛經第一終了。
<br>
</div>
</div>
<div id="east">
<div class="pali">
Namo tassa bhagavato arahato sammāsambuddhassa.
<br>Majjhimanikāye
<br>Majjhimapaṇṇāsapāḷi
<br>　　 1. Gahapativaggo
<br>MN.51/(1) Kandarakasuttaṃ
<br>　　 1. Evaṃ me sutaṃ– ekaṃ samayaṃ bhagavā campāyaṃ viharati gaggarāya pokkharaṇiyā tīre mahatā bhikkhusaṅghena saddhiṃ. Atha kho pesso ca hatthārohaputto kandarako ca paribbājako yena bhagavā tenupasaṅkamiṃsu; upasaṅkamitvā pesso hatthārohaputto bhagavantaṃ abhivādetvā ekamantaṃ nisīdi. Kandarako pana paribbājako bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ aṭṭhāsi. Ekamantaṃ ṭhito kho kandarako paribbājako tuṇhībhūtaṃ tuṇhībhūtaṃ bhikkhusaṅghaṃ anuviloketvā bhagavantaṃ etadavoca– “acchariyaṃ bho gotama, abbhutaṃ, bho gotama, yāvañcidaṃ bhotā gotamena sammā bhikkhusaṅgho paṭipādito! Yepi te, bho gotama, ahesuṃ atītamaddhānaṃ arahanto sammāsambuddhā tepi bhagavanto etaparamaṃyeva sammā bhikkhusaṅghaṃ paṭipādesuṃ– seyyathāpi etarahi bhotā gotamena sammā bhikkhusaṅgho paṭipādito. Yepi te, bho gotama, bhavissanti anāgatamaddhānaṃ arahanto sammāsambuddhā tepi bhagavanto etaparamaṃyeva sammā bhikkhusaṅghaṃ paṭipādessanti– seyyathāpi etarahi bhotā gotamena sammā bhikkhusaṅgho paṭipādito”ti.
<br>　　 2. “Evametaṃ kandaraka, evametaṃ, kandaraka. Yepi te, kandaraka, ahesuṃ atītamaddhānaṃ arahanto sammāsambuddhā tepi bhagavanto etaparamaṃyeva sammā bhikkhusaṅghaṃ paṭipādesuṃ– seyyathāpi etarahi mayā sammā bhikkhusaṅgho paṭipādito. Yepi te, kandaraka, bhavissanti anāgatamaddhānaṃ arahanto sammāsambuddhā tepi bhagavanto etaparamaṃyeva sammā bhikkhusaṅghaṃ paṭipādessanti– seyyathāpi etarahi mayā sammā bhikkhusaṅgho paṭipādito.
<br>　　 “Santi hi, kandaraka, bhikkhū imasmiṃ bhikkhusaṅghe arahanto khīṇāsavā vusitavanto katakaraṇīyā ohitabhārā anuppattasadatthā parikkhīṇabhavasaṃyojanā sammadaññā vimuttā. Santi hi, kandaraka, bhikkhū imasmiṃ bhikkhusaṅghe sekkhā santatasīlā santatavuttino nipakā nipakavuttino; te catūsu satipaṭṭhānesu suppatiṭṭhitacittā viharanti. Katamesu catūsu? Idha, kandaraka, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṃ; vedanāsu vedanānupassī viharati ātāpī sampajāno satimā, vineyya loke abhijjhādomanassaṃ; citte cittānupassī viharati ātāpī sampajāno satimā, vineyya loke abhijjhādomanassaṃ; dhammesu dhammānupassī viharati ātāpī sampajāno satimā, vineyya loke abhijjhādomanassan”ti.
<br>　　 3. Evaṃ vutte, pesso hatthārohaputto bhagavantaṃ etadavoca– “acchariyaṃ, bhante, abbhutaṃ, bhante! Yāva supaññattā cime, bhante, bhagavatā cattāro satipaṭṭhānā sattānaṃ visuddhiyā sokaparidevānaṃ samatikkamāya dukkha-domanassānaṃ atthaṅgamāya ñāyassa adhigamāya nibbānassa sacchikiriyāya. Mayampi hi, bhante, gihī odātavasanā kālena kālaṃ imesu catūsu satipaṭṭhānesu suppatiṭṭhitacittā viharāma. Idha mayaṃ, bhante, kāye kāyānupassino viharāma ātāpino sampajānā satimanto, vineyya loke abhijjhādomanassaṃ; vedanāsu vedanānupassino viharāma ātāpino sampajānā satimanto, vineyya loke abhijjhādomanassaṃ; citte cittānupassino viharāma ātāpino sampajānā satimanto, vineyya loke abhijjhādomanassaṃ; dhammesu dhammānupassino viharāma ātāpino sampajānā satimanto, vineyya loke abhijjhādomanassaṃ. Acchariyaṃ, bhante, abbhutaṃ, bhante! Yāvañcidaṃ, bhante, bhagavā evaṃ manussagahane evaṃ manussakasaṭe evaṃ manussasāṭheyye vattamāne sattānaṃ hitāhitaṃ jānāti. Gahanañhetaṃ, bhante, yadidaṃ manussā; uttānakañhetaṃ, bhante, yadidaṃ pasavo. Ahañhi, bhante, pahomi hatthidammaṃ sāretuṃ. Yāvatakena antarena campaṃ gatāgataṃ karissati sabbāni tāni sāṭheyyāni kūṭeyyāni vaṅkeyyāni jimheyyāni pātukarissati. Amhākaṃ pana, bhante, dāsāti vā pessāti vā kammakarāti vā aññathāva kāyena samudācaranti aññathāva vācāya aññathāva nesaṃ cittaṃ hoti. Acchariyaṃ, bhante, abbhutaṃ, bhante! Yāvañcidaṃ, bhante, bhagavā evaṃ manussagahane evaṃ manussakasaṭe evaṃ manussasāṭheyye vattamāne sattānaṃ hitāhitaṃ jānāti. Gahanañhetaṃ, bhante, yadidaṃ manussā; uttānakañhetaṃ, bhante, yadidaṃ pasavo”ti.
<br>　　 4. “Evametaṃ, pessa, evametaṃ, pessa. Gahanañhetaṃ pessa, yadidaṃ manussā; uttānakañhetaṃ, pessa, yadidaṃ pasavo. Cattārome, pessa, puggalā santo saṃvijjamānā lokasmiṃ. Katame cattāro? Idha, pessa, ekacco puggalo attantapo hoti attaparitāpanānuyogamanuyutto; idha pana, pessa, ekacco puggalo parantapo hoti paraparitāpanānuyogamanuyutto; idha pana, pessa, ekacco puggalo attantapo ca hoti attaparitāpanānuyogamanuyutto, parantapo ca paraparitāpanānuyogamanuyutto idha pana, pessa, ekacco puggalo nevattantapo hoti nāttaparitāpanānuyogamanuyutto na parantapo na paraparitāpanānuyogamanuyutto. So anattantapo aparantapo diṭṭheva dhamme nicchāto nibbuto sītībhūto sukhappaṭisaṃvedī brahmabhūtena attanā viharati. Imesaṃ, pessa, catunnaṃ puggalānaṃ katamo te puggalo cittaṃ ārādhetī”ti?
<br>　　 “Yvāyaṃ, bhante, puggalo attantapo attaparitāpanānuyogamanuyutto, ayaṃ me puggalo cittaṃ nārādheti. Yopāyaṃ, bhante, puggalo parantapo paraparitāpanānuyogamanuyutto ayampi me puggalo cittaṃ nārādheti. Yopāyaṃ, bhante, puggalo attantapo ca attaparitāpanānuyogamanuyutto parantapo ca paraparitāpanānuyogamanuyutto, ayampi me puggalo cittaṃ nārādheti. Yo ca kho ayaṃ, bhante, puggalo nevattantapo nāttaparitāpanānuyogamanuyutto na parantapo na paraparitāpanānuyogamanuyutto, so anattantapo aparantapo diṭṭheva dhamme nicchāto nibbuto sītībhūto sukhappaṭisaṃvedī brahmabhūtena attanā viharati– ayameva me puggalo cittaṃ ārādhetī”ti.
<br>　　 5. “Kasmā pana te, pessa, ime tayo puggalā cittaṃ nārādhentī”ti? “Yvāyaṃ, bhante, puggalo attantapo attaparitāpanānuyogamanuyutto so attānaṃ sukhakāmaṃ dukkhapaṭikkūlaṃ ātāpeti paritāpeti– iminā me ayaṃ puggalo cittaṃ nārādheti. Yopāyaṃ, bhante, puggalo parantapo paraparitāpanānuyogamanuyutto so paraṃ sukhakāmaṃ dukkhapaṭikkūlaṃ ātāpeti paritāpeti– iminā me ayaṃ puggalo cittaṃ nārādheti. Yopāyaṃ, bhante, puggalo attantapo ca attaparitāpanānuyogamanuyutto parantapo ca paraparitāpanānuyogamanuyutto so attānañca parañca sukhakāmaṃ dukkhapaṭikkūlaṃ ātāpeti paritāpeti – iminā me ayaṃ puggalo cittaṃ nārādheti. Yo ca kho ayaṃ, bhante, puggalo nevattantapo nāttaparitāpanānuyogamanuyutto na parantapo na paraparitāpanānuyogamanuyutto so anattantapo aparantapo diṭṭheva dhamme nicchāto nibbuto sītībhūto sukhappaṭisaṃvedī brahmabhūtena attanā viharati; so attānañca parañca sukhakāmaṃ dukkhapaṭikkūlaṃ neva ātāpeti na paritāpeti– iminā me ayaṃ puggalo cittaṃ ārādheti. Handa, ca dāni mayaṃ, bhante, gacchāma; bahukiccā mayaṃ bahukaraṇīyā”ti. “Yassadāni tvaṃ, pessa, kālaṃ maññasī”ti. Atha kho pesso hatthārohaputto bhagavato bhāsitaṃ abhinanditvā anumoditvā uṭṭhāyāsanā bhagavantaṃ abhivādetvā padakkhiṇaṃ katvā pakkāmi.
<br>　　 6. Atha kho bhagavā acirapakkante pesse hatthārohaputte bhikkhū āmantesi– “paṇḍito, bhikkhave, pesso hatthārohaputto; mahāpañño, bhikkhave, pesso hatthārohaputto. Sace, bhikkhave, pesso hatthārohaputto muhuttaṃ nisīdeyya yāvassāhaṃ ime cattāro puggale vitthārena vibhajissāmi, mahatā atthena saṃyutto abhavissa. Api ca, bhikkhave, ettāvatāpi pesso hatthārohaputto mahatā atthena saṃyutto”ti. “Etassa, bhagavā, kālo, etassa, sugata, kālo, yaṃ bhagavā ime cattāro puggale vitthārena vibhajeyya. Bhagavato sutvā bhikkhū dhāressantī”ti. “Tena hi, bhikkhave, suṇātha, sādhukaṃ manasi karotha, bhāsissāmī”ti. “Evaṃ, bhante”ti kho te bhikkhū bhagavato paccassosuṃ. Bhagavā etadavoca–
<br>　　 7. “Katamo ca, bhikkhave, puggalo attantapo attaparitāpanānuyogamanu-yutto? Idha, bhikkhave, ekacco puggalo acelako hoti muttācāro hatthāpalekhano na-ehibhaddantiko natiṭṭhabhaddantiko; nābhihaṭaṃ na uddissakataṃ na nimantanaṃ sādiyati; so na kumbhimukhā paṭiggaṇhāti na kaḷopimukhā paṭiggaṇhāti na eḷakamantaraṃ na daṇḍamantaraṃ na musalamantaraṃ na dvinnaṃ bhuñjamānānaṃ na gabbhiniyā na pāyamānāya na purisantaragatāya na saṅkittīsu na yattha sā upaṭṭhito hoti na yattha makkhikā saṇḍasaṇḍacārinī; na macchaṃ na maṃsaṃ na suraṃ na merayaṃ na thusodakaṃ pivati. So ekāgāriko vā hoti ekālopiko, dvāgāriko vā hoti dvālopiko …pe… sattāgāriko vā hoti sattālopiko; ekissāpi dattiyā yāpeti, dvīhipi dattīhi yāpeti …pe… sattahipi dattīhi yāpeti; ekāhikampi āhāraṃ āhāreti, dvīhikampi āhāraṃ āhāreti …pe… sattāhikampi āhāraṃ āhāreti– iti evarūpaṃ aḍḍhamāsikaṃ pariyāyabhattabhojanānuyogamanuyutto viharati. So sākabhakkho vā hoti, sāmākabhakkho vā hoti, nīvārabhakkho vā hoti, daddulabhakkho vā hoti, haṭabhakkho vā hoti, kaṇabhakkho vā hoti, ācāmabhakkho vā hoti, piññākabhakkho vā hoti, tiṇabhakkho vā hoti, gomayabhakkho vā hoti; vanamūlaphalāhāro yāpeti pavattaphalabhojī. So sāṇānipi dhāreti, masāṇānipi dhāreti, chavadussānipi dhāreti, paṃsukūlānipi dhāreti, tirīṭānipi dhāreti, ajinampi dhāreti, ajinakkhipampi dhāreti, kusacīrampi dhāreti, vākacīrampi dhāreti, phalakacīrampi dhāreti, kesakambalampi dhāreti, vāḷakambalampi dhāreti, ulūkapakkhampi dhāreti; kesamassulocakopi hoti, kesamassulocanānuyogamanuyutto, ubbhaṭṭhakopi hoti āsanapaṭikkhitto, ukkuṭikopi hoti ukkuṭikappadhānamanuyutto, kaṇṭakāpassayikopi hoti kaṇṭakāpassaye seyyaṃ kappeti; sāyatatiyakampi udakorohanānuyogamanuyutto viharati– iti evarūpaṃ anekavihitaṃ kāyassa ātāpanaparitāpanānuyogamanuyutto viharati. Ayaṃ vuccati, bhikkhave, puggalo attantapo attaparitāpanānuyogamanuyutto.
<br>　　 8. “Katamo ca, bhikkhave, puggalo parantapo paraparitāpanānuyogamanu-yutto? Idha, bhikkhave, ekacco puggalo orabbhiko hoti sūkariko sākuṇiko māgaviko luddo macchaghātako coro coraghātako goghātako bandhanāgāriko ye vā panaññepi keci kurūrakammantā. Ayaṃ vuccati, bhikkhave, puggalo parantapo paraparitāpanānuyogamanuyutto.
<br>　　 9. “Katamo ca, bhikkhave, puggalo attantapo ca attaparitāpanānuyogamanuyutto parantapo ca paraparitāpanānuyogamanuyutto? Idha, bhikkhave, ekacco puggalo rājā vā hoti khattiyo muddhāvasitto brāhmaṇo vā mahāsālo. So puratthimena nagarassa navaṃ santhāgāraṃ kārāpetvā kesamassuṃ ohāretvā kharājinaṃ nivāsetvā sappitelena kāyaṃ abbhañjitvā magavisāṇena piṭṭhiṃ kaṇḍuvamāno navaṃ santhāgāraṃ pavisati saddhiṃ mahesiyā brāhmaṇena ca purohitena. So tattha anantarahitāya bhūmiyā haritupalittāya seyyaṃ kappeti. Ekissāya gāviyā sarūpavacchāya yaṃ ekasmiṃ thane khīraṃ hoti tena rājā yāpeti, yaṃ dutiyasmiṃ thane khīraṃ hoti tena mahesī yāpeti, yaṃ tatiyasmiṃ thane khīraṃ hoti tena brāhmaṇo purohito yāpeti yaṃ catutthasmiṃ thane khīraṃ hoti tena aggiṃ juhati, avasesena vacchako yāpeti. So evamāha– ‘ettakā usabhā haññantu yaññatthāya, ettakā vacchatarā haññantu yaññatthāya, ettakā vacchatariyo haññantu yaññatthāya, ettakā ajā haññantu yaññatthāya, ettakā urabbhā haññantu yaññatthāya, (ettakā assā haññantu yaññatthāya), ettakā rukkhā chijjantu yūpatthāya, ettakā dabbhā lūyantu barihisatthāyā’ti. Yepissa te honti dāsāti vā pessāti vā kammakarāti vā tepi daṇḍatajjitā bhayatajjitā assumukhā rudamānā parikammāni karonti. Ayaṃ vuccati, bhikkhave, puggalo attantapo ca attaparitāpanānuyogamanuyutto parantapo ca paraparitāpanānuyogamanuyutto.
<br>　　 10. “Katamo ca, bhikkhave, puggalo nevattantapo nāttaparitāpanānuyogamanuyutto na parantapo na paraparitāpanānuyogamanuyutto, so anattantapo aparantapo diṭṭheva dhamme nicchāto nibbuto sītībhūto sukhappaṭisaṃvedī brahmabhūtena attanā viharati? Idha, bhikkhave, tathāgato loke uppajjati arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā. So imaṃ lokaṃ sadevakaṃ samārakaṃ sabrahmakaṃ sassamaṇabrāhmaṇiṃ pajaṃ sadevamanussaṃ sayaṃ abhiññā sacchikatvā pavedeti. So dhammaṃ deseti ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ, kevalaparipuṇṇaṃ parisuddhaṃ brahmacariyaṃ pakāseti. Taṃ dhammaṃ suṇāti gahapati vā gahapatiputto vā aññatarasmiṃ vā kule paccājāto. So taṃ dhammaṃ sutvā tathāgate saddhaṃ paṭilabhati. So tena saddhāpaṭilābhena samannāgato iti paṭisañcikkhati– ‘sambādho gharāvāso rajāpatho, abbhokāso pabbajjā. Nayidaṃ sukaraṃ agāraṃ ajjhāvasatā ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ carituṃ. Yaṃnūnāhaṃ kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajeyyan’ti So aparena samayena appaṃ vā bhogakkhandhaṃ pahāya, mahantaṃ vā bhogakkhandhaṃ pahāya, appaṃ vā ñātiparivaṭṭaṃ pahāya mahantaṃ vā ñātiparivaṭṭaṃ pahāya, kesamassuṃ ohāretvā, kāsāyāni vatthāni acchādetvā agārasmā anagāriyaṃ pabbajati.
<br>　　 11. “So evaṃ pabbajito samāno bhikkhūnaṃ sikkhāsājīvasamāpanno pāṇātipātaṃ pahāya pāṇātipātā paṭivirato hoti nihitadaṇḍo nihitasattho, lajjī dayāpanno sabbapāṇabhūtahitānukampī viharati. Adinnādānaṃ pahāya adinnādānā paṭivirato hoti dinnādāyī dinnapāṭikaṅkhī, athenena sucibhūtena attanā viharati. Abrahmacariyaṃ pahāya brahmacārī hoti ārācārī virato methunā gāmadhammā. Musāvādaṃ pahāya musāvādā paṭivirato hoti saccavādī saccasandho theto paccayiko avisaṃvādako lokassa. Pisuṇaṃ vācaṃ pahāya pisuṇāya vācāya paṭivirato hoti, ito sutvā na amutra akkhātā imesaṃ bhedāya, amutra vā sutvā na imesaṃ akkhātā amūsaṃ bhedāya– iti bhinnānaṃ vā sandhātā sahitānaṃ vā anuppadātā samaggārāmo samaggarato samagganandī samaggakaraṇiṃ vācaṃ bhāsitā hoti. Pharusaṃ vācaṃ pahāya pharusāya vācāya paṭivirato hoti, yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpiṃ vācaṃ bhāsitā hoti. Samphappalāpaṃ pahāya samphappalāpā paṭivirato hoti kālavādī bhūtavādī atthavādī dhammavādī vinayavādī, nidhānavatiṃ vācaṃ bhāsitā kālena sāpadesaṃ pariyantavatiṃ atthasaṃhitaṃ. So bījagāmabhūtagāmasamārambhā paṭivirato hoti, ekabhattiko hoti rattūparato virato vikālabhojanā; naccagītavāditavisūkadassanā paṭivirato hoti; mālāgandhavilepanadhāraṇamaṇḍanavibhūsanaṭṭhānā paṭivirato hoti; uccāsayanamahāsayanā paṭivirato hoti; jātarūparajatapaṭiggahaṇā paṭivirato hoti; āmakadhaññapaṭiggahaṇā paṭivirato hoti; āmakamaṃsapaṭiggahaṇā paṭivirato hoti; itthikumārikapaṭiggahaṇā paṭivirato hoti; dāsidāsapaṭiggahaṇā paṭivirato hoti; ajeḷakapaṭiggahaṇā paṭivirato hoti; kukkuṭasūkarapaṭiggahaṇā paṭivirato hoti; hatthigavassavaḷavapaṭiggahaṇā paṭivirato hoti; khettavatthupaṭiggahaṇā paṭivirato hoti; dūteyyapahiṇagamanānuyogā paṭivirato hoti; kayavikkayā paṭivirato hoti; tulākūṭakaṃsakūṭamānakūṭā paṭivirato hoti; ukkoṭanavañcananikatisāciyogā paṭivirato hoti; chedanavadhabandhanaviparāmosa-ālopasahasākārā paṭivirato hoti.
<br>　　 “So santuṭṭho hoti kāyaparihārikena cīvarena kucchiparihārikena piṇḍapātena. So yena yeneva pakkamati, samādāyeva pakkamati. Seyyathāpi nāma pakkhī sakuṇo yena yeneva ḍeti, sapattabhārova ḍeti; evameva bhikkhu santuṭṭho hoti kāyaparihārikena cīvarena kucchiparihārikena piṇḍapātena. So yena yeneva pakkamati, samādāyeva pakkamati So iminā ariyena sīlakkhandhena samannāgato ajjhattaṃ anavajjasukhaṃ paṭisaṃvedeti.
<br>　　 12. “So cakkhunā rūpaṃ disvā na nimittaggāhī hoti nānubyañjanaggāhī. Yatvādhikaraṇamenaṃ cakkhundriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ tassa saṃvarāya paṭipajjati, rakkhati cakkhundriyaṃ, cakkhundriye saṃvaraṃ āpajjati. Sotena saddaṃ sutvā …pe… ghānena gandhaṃ ghāyitvā …pe… jivhāya rasaṃ sāyitvā …pe… kāyena phoṭṭhabbaṃ phusitvā …pe… manasā dhammaṃ viññāya na nimittaggāhī hoti nānubyañjanaggāhī. Yatvādhikaraṇamenaṃ manindriyaṃ asaṃvutaṃ viharantaṃ abhijjhādomanassā pāpakā akusalā dhammā anvāssaveyyuṃ tassa saṃvarāya paṭipajjati, rakkhati manindriyaṃ, manindriye saṃvaraṃ āpajjati. So iminā ariyena indriyasaṃvarena samannāgato ajjhattaṃ abyāsekasukhaṃ paṭisaṃvedeti.
<br>　　 “So abhikkante paṭikkante sampajānakārī hoti, ālokite vilokite sampajānakārī hoti, samiñjite pasārite sampajānakārī hoti, saṅghāṭipattacīvaradhāraṇe sampajānakārī hoti, asite pīte khāyite sāyite sampajānakārī hoti, uccārapassāvakamme sampajānakārī hoti, gate ṭhite nisinne sutte jāgarite bhāsite tuṇhībhāve sampajānakārī hoti.
<br>　　 13. “So iminā ca ariyena sīlakkhandhena samannāgato, (imāya ca ariyāya santuṭṭhiyā samannāgato,) iminā ca ariyena indriyasaṃvarena samannāgato, iminā ca ariyena satisampajaññena samannāgato vivittaṃ senāsanaṃ bhajati araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ palālapuñjaṃ. So pacchābhattaṃ piṇḍapātapaṭikkanto nisīdati pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā. So abhijjhaṃ loke pahāya vigatābhijjhena cetasā viharati, abhijjhāya cittaṃ parisodheti, byāpādapadosaṃ pahāya abyāpannacitto viharati sabbapāṇabhūtahitānukampī, byāpādapadosā cittaṃ parisodheti; thīnamiddhaṃ pahāya vigatathīnamiddho viharati ālokasaññī sato sampajāno, thīnamiddhā cittaṃ parisodheti; uddhaccakukkuccaṃ pahāya anuddhato viharati ajjhattaṃ vūpasantacitto, uddhaccakukkuccā cittaṃ parisodheti; vicikicchaṃ pahāya tiṇṇavicikiccho viharati akathaṃkathī kusalesu dhammesu, vicikicchāya cittaṃ parisodheti.
<br>　　 “So ime pañca nīvaraṇe pahāya cetaso upakkilese paññāya dubbalīkaraṇe, vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati; vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja viharati; pītiyā ca virāgā upekkhako ca viharati sato ca sampajāno sukhañca kāyena paṭisaṃvedeti, yaṃ taṃ ariyā ācikkhanti – ‘upekkhako satimā sukhavihārī’ti tatiyaṃ jhānaṃ upasampajja viharati sukhassa ca pahānā dukkhassa ca pahānā pubbeva somanassadomanassānaṃ atthaṅgamā adukkhamasukhaṃ upekkhāsatipārisuddhiṃ catutthaṃ jhānaṃ upasampajja viharati.
<br>　　 14. “So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte pubbenivāsānussatiñāṇāya cittaṃ abhininnāmeti. So anekavihitaṃ pubbenivāsaṃ anussarati, seyyathidaṃ– ekampi jātiṃ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṃsampi jātiyo cattālīsampi jātiyo paññāsampi jātiyo jātisatampi jātisahassampi jātisatasahassampi anekepi saṃvaṭṭakappe anekepi vivaṭṭakappe anekepi saṃvaṭṭavivaṭṭakappe– ‘amutrāsiṃ evaṃnāmo evaṃgotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto amutra udapādiṃ; tatrāpāsiṃ evaṃnāmo evaṃgotto evaṃvaṇṇo evamāhāro evaṃsukhadukkhappaṭisaṃvedī evamāyupariyanto, so tato cuto idhūpapanno’ti. Iti sākāraṃ sa-uddesaṃ anekavihitaṃ pubbenivāsaṃ anussarati.
<br>　　 15. “So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṃ cutūpapātañāṇāya cittaṃ abhininnāmeti. So dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānāti– ‘ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṃ upavādakā micchādiṭṭhikā micchādiṭṭhikammasamādānā, te kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannā; ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṃ anupavādakā sammādiṭṭhikā sammādiṭṭhikammasamādānā, te kāyassa bhedā paraṃ maraṇā sugatiṃ saggaṃ lokaṃ upapannā’ti. Iti dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānāti.
<br>　　 16. “So evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṃ khayañāṇāya cittaṃ abhininnāmeti. So ‘idaṃ dukkhan’ti yathābhūtaṃ pajānāti. ‘Ayaṃ dukkhasamudayo’ti yathābhūtaṃ pajānāti. ‘Ayaṃ dukkhanirodho’ti yathābhūtaṃ pajānāti. ‘Ayaṃ dukkhanirodhagāminī paṭipadā’ti yathābhūtaṃ pajānāti. ‘Ime āsavā’ti yathābhūtaṃ pajānāti. ‘Ayaṃ āsavasamudayo’ti yathābhūtaṃ pajānāti. ‘Ayaṃ āsavanirodho’ti yathābhūtaṃ pajānāti ‘Ayaṃ āsavanirodhagāminī paṭipadā’ti yathābhūtaṃ pajānāti. Tassa evaṃ jānato evaṃ passato kāmāsavāpi cittaṃ vimuccati, bhavāsavāpi cittaṃ vimuccati, avijjāsavāpi cittaṃ vimuccati. Vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānāti. Ayaṃ vuccati, bhikkhave, puggalo nevattantapo nāttaparitāpanānuyogamanuyutto, na parantapo na paraparitāpanānuyogamanuyutto So attantapo aparantapo diṭṭheva dhamme nicchāto nibbuto sītībhūto sukhappaṭisaṃvedī brahmabhūtena attanā viharatī”ti.
<br>　　 Idamavoca bhagavā. Attamanā te bhikkhū bhagavato bhāsitaṃ abhinandunti.
<br>　　 Kandarakasuttaṃ niṭṭhitaṃ paṭhamaṃ.
<br>
</div>
</div>
<div id="south">
<div class="comp">
<span class="sutra_name">漢巴經文比對</span>(莊春江作)：
<br>　　<span id="note1">「脫離正行」(muttācāro)，Maurice Walshe先生英譯為「慣於無禮貌的制約」(uses no polite restraints)，菩提比丘長老英譯為「拒絕習俗」(rejecting conventions, AN.3.156)。</span>
<br>　　<span id="note2">「不求來尊；不來尊(MA)；不受請食(DA)」，南傳作「受邀不來者」(na ehibhaddantiko，逐字直譯為「不-來+<a onMouseover="note(this,200);">尊者</a>」，原意為「拒絕『請來！』的尊者」)，Maurice Walshe先生英譯為「當受邀時不來」(not coming when asked)。</span>
<br>　　<span id="note3">「不住尊(MA.104)」，南傳作「受邀不住立」(na tiṭṭhabhaddantiko)，Maurice Walshe先生英譯為「當受邀時不停下來」(not stopping when asked)。</span>
<br>　　<span id="note4">「屋舍」(sandhāgāraṃ)，Maurice Walshe先生英譯為「住處」(lodging, DN.19)。菩提比丘長老英譯為「祭祀神殿」(sacrificial temple, MN.51)。按：sandha的含意不明，另版作santha，或為santhara(鋪墊物)之縮略，但若因此而以santhāgāraṃ(會堂；集會所)解讀，顯然不妥。</span>
<br>　　<span id="note5">「常正住的」(santatavuttino，逐字直譯為「常+行為(生活)」)，菩提比丘長老英譯為「不斷有德的生活」(living a life of constant virtue)。</span>
<br>　　<span id="note6">「不受害的安樂」(abyāsekasukhaṃ)，菩提比丘長老英譯為「無損傷的幸福；無沾污的幸福」(a bliss that is unsullied)。</span>
<br>　　<span id="note7">「坦白的」(uttānaka，原意為「明瞭的；明顯的；淺的」)，菩提比丘長老英譯為「足夠坦白的」(open enough)。</span>
<br>
</div>
</div>
</div>
</body>
</html>
