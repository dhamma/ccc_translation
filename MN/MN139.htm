<html>
<head>
<meta http-equiv="Content-Type" content="text/html; charset=utf-8">
<title>中部139經</title>
<link rel="stylesheet" type="text/css" href="../js/ext/resources/css/ext-all.css">
<script type="text/javascript" src="../js/ext/adapter/ext/ext-base.js"></script>
<script type="text/javascript" src="../js/ext/ext-all.js"></script>
<script type="text/javascript" src="../js/jquery.js"></script>
<script type="text/javascript" src="mn.js"></script>
<link rel="stylesheet" type="text/css" href="sa.css">
<script type="text/javascript">draw_layout();do_some_thing();</script>
</head>

<body>
<div id="notediv"></div>
<div id="north">
<table border="0" cellpadding="0" cellspacing="0" width="900" bgcolor="#EDFFE1">
    <tr>
     <td><div align="right">
   <form name="search_form" action="dm.php"><span style="font-size: 18pt; color: #525000">
 經號：
       <input type="text" name="keyword" style="font-size: 14pt; color: #525000" size="1">
       <input type="submit" name="button1" value="進入" style="font-size: 12pt; background-color: #EDFFE1; color: #003AE8">　　
</form></div></td>
     <td><div align="left">
   <form name="search_form" action="MNsearch.php">
　　<input type="text" name="keyword" style="font-size: 18pt; color: #54547E"  size="10">
 <input type="submit" name="button1" value="檢索" style="font-size: 14pt; background-color: #EDFFE1; color: #003AE8"><span style="font-size: 18pt">
<span class="update_time">(中部139經 <script language="javascript">document.writeln(document.lastModified);</script>更新)</span>
   </form></div></td>
    </tr>
  </table>
</div>
<div style="display: none">
<div id="center">
<div class="nikaya">
<span class="sutra_name">中部139經/無諍之分別經</span>(分別品[14])(莊春江譯)
<br>　　<a onMouseover="note(this,1);">我聽到這樣</a>：
<br>　　<a onMouseover="note(this,2);">有一次</a>，<a onMouseover="note(this,12);">世尊</a>住在舍衛城祇樹林給孤獨園。
<br>　　在那裡，世尊召喚<a onMouseover="note(this,31);">比丘</a>們：「比丘們！」
<br>　　「<a onMouseover="note(this,480);">尊師</a>！」那些比丘回答世尊。
<br>　　世尊這麼說：
<br>　　「比丘們！我將教導你們<a onMouseover="local(this,6);">無諍之分別</a>，你們要聽！你們<a onMouseover="note(this,43);">要好好作意</a>！我要說了。」
<br>　　「是的，<a onMouseover="note(this,45);">大德</a>！」那些比丘回答世尊。
<br>　　世尊這麼說：
<br>　　「『不應該從事欲樂：下劣的、粗俗的、一般人的、非聖者的、無益的；不應該從事自我折磨的實行：苦的、非聖者的、無益的。比丘們！不往這兩個極端後，有被<a onMouseover="note(this,4);">如來</a><a onMouseover="note(this,75);">現正覺</a>、<a onMouseover="note(this,505);">作眼、作智</a>，導向寂靜、<a onMouseover="note(this,242);">證智</a>、<a onMouseover="note(this,185);">正覺</a>、涅槃的<a onMouseover="note(this,399);">中道</a>。應該知道稱揚、貶抑，知道稱揚、貶抑後，既不應該稱揚，也不應該貶抑，只應該教導法。應該知道<a onMouseover="local(this,8);">樂的區別</a>，知道樂的區別後，應該從事自身內的樂。不應該說<a onMouseover="local(this,1);">秘密語</a>，<a onMouseover="local(this,9);">不應該說明顯的尖銳[語]</a>。<a onMouseover="local(this,2);">應該徐緩地說</a>，不急忙。<a onMouseover="local(this,10);">不應該堅持地區語言</a>，<a onMouseover="local(this,3);">不應該超越正常[使用]之外</a>。』這是無諍之分別的總說。
<br>　　而，當像這麼說：『不應該從事欲樂：下劣的、粗俗的、一般人的、非聖者的、無益的；不應該從事自我折磨的實行：苦的、非聖者的、無益的。』時，<a onMouseover="note(this,252);">緣於</a>什麼而說呢？凡結合欲之樂與喜悅的追求：下劣的、粗俗的、一般人的、非聖者的、無益的者，這是有苦、有傷害、有惱愁、有熱惱之法，是邪道；凡遠離結合欲之樂與喜悅的追求：下劣的、粗俗的、一般人的、非聖者的、無益的者，這是無苦、無傷害、無惱愁、無熱惱之法，是正道。凡自我折磨的實行：苦的、非聖者的、無益的者，這是有苦、有傷害、有惱愁、有熱惱之法，是邪道；凡遠離自我折磨的實行：苦的、非聖者的、無益的者，這是無苦、無傷害、無惱愁、無熱惱之法，是正道。當像這麼說：『不應該從事欲樂：下劣的、粗俗的、一般人的、非聖者的、無益的；不應該從事自我折磨的實行：苦的、非聖者的、無益的。』時，緣於此而說。
<br>　　而，當像這麼說：『不往這兩個極端後，有被如來現正覺、作眼、作智，導向寂靜、證智、正覺、涅槃的中道。』時，緣於什麼而說呢？就是這<a onMouseover="note(this,525);">八支聖道</a>，即：正見、正志、正語、正業、正命、正方便、正念、正定。當像這麼說：『不往這兩個極端後，有被如來現正覺、作眼、作智，導向寂靜、證智、正覺、涅槃的中道。』時，緣於此而說。
<br>　　而，當像這麼說：『應該知道稱揚、貶抑，知道稱揚、貶抑後，既不應該稱揚，也不應該貶抑，只應該教導法。』時，緣於什麼而說呢？比丘們！怎樣是稱揚與貶抑而非法的教導呢？『凡結合欲之樂與喜悅的追求：下劣的、粗俗的、一般人的、非聖者的、無益的追求者，他們全都是有苦、有傷害、有惱愁、有熱惱、邪道者。』像這樣說者，這裡，他貶抑某些人；『凡結合欲之樂與喜悅的追求：下劣的、粗俗的、一般人的、非聖者的、無益的不追求者，他們全都是無苦、無傷害、無惱愁、無熱惱、正道者。』像這樣說者，這裡，他稱揚某些人。『凡自我折磨的實行：苦的、非聖者的、無益的追求者，他們全都是有苦、有傷害、有惱愁、有熱惱、邪道者。』像這樣說者，這裡，他貶抑某些人；『凡自我折磨的實行：苦的、非聖者的、無益的不追求者，他們全都是無苦、無傷害、無惱愁、無熱惱、正道者。』像這樣說者，這裡，他稱揚某些人。『凡那些<a onMouseover="local(this,4);">有之結未捨斷</a>者，他們全都是有苦、有傷害、有惱愁、有熱惱、邪道者。』像這樣說者，這裡，他貶抑某些人；『凡那些有之結已捨斷者，他們全都是無苦、無傷害、無惱愁、無熱惱、正道者。』像這樣說者，這裡，他稱揚某些人。比丘們！這樣是稱揚與貶抑而非法的教導。
<br>　　比丘們！怎樣是既不稱揚也不貶抑而是法的教導呢？『凡結合欲之樂與喜悅的追求：下劣的、粗俗的、一般人的、非聖者的、無益的追求者，他們全都是有苦、有傷害、有惱愁、有熱惱、邪道者。』他不這麼說，『追求，這是有苦、有傷害、有惱愁、有熱惱之法，是邪道。』像這樣說就是法的教導；『凡結合欲之樂與喜悅的追求：下劣的、粗俗的、一般人的、非聖者的、無益的不追求者，他們全都是無苦、無傷害、無惱愁、無熱惱、正道者。』他不這麼說，『不追求，這是無苦、無傷害、無惱愁、無熱惱之法，是正道。』像這樣說就是法的教導。『凡自我折磨的實行：苦的、非聖者的、無益的追求者，他們全都是有苦、有傷害、有惱愁、有熱惱、邪道者。』他不這麼說，『追求，這是有苦、有傷害、有惱愁、有熱惱之法，是邪道。』像這樣說就是法的教導；『凡自我折磨的實行：苦的、非聖者的、無益的不追求者，他們全都是無苦、無傷害、無惱愁、無熱惱、正道者。』他不這麼說，『不追求，這是無苦、無傷害、無惱愁、無熱惱之法，是正道。』像這樣說就是法的教導。『凡那些有之結未捨斷者，他們全都是有苦、有傷害、有惱愁、有熱惱、邪道者。』他不這麼說，『當有之結未捨斷時，有也未被捨斷。』像這樣說就是法的教導；『凡那些有之結已捨斷者，他們全都是無苦、無傷害、無惱愁、無熱惱、正道者。』他不這麼說，『當有之結已捨斷時，有也被捨斷。』像這樣說就是法的教導。比丘們！這樣是既不稱揚也不貶抑而是法的教導。
<br>　　當像這麼說：『應該知道稱揚、貶抑，知道稱揚、貶抑後，既不應該稱揚，也不應該貶抑，只應該教導法。』時，緣於此而說。
<br>　　而，當像這麼說：『應該知道樂的區別，知道樂的區別後，應該從事自身內的樂。』時，緣於什麼而說呢？比丘們！有這<a onMouseover="note(this,187);">五種欲</a>，哪五種呢？能被眼識知，令人滿意的、可愛的、合意的、可愛樣子的、伴隨欲的、貪染的色；能被耳識知……的聲音；能被鼻識知……的氣味；能被舌識知……的味道；能被身識知，令人滿意的、可愛的、合意的、可愛樣子的、伴隨欲的、貪染的所觸，比丘們！這些是五種欲。比丘們！凡緣於這五種欲生起的樂與喜悅，比丘們！這些被稱為欲樂、穢樂、一般人的樂、非聖樂，我說：『不應該熟習、不應該<a onMouseover="note(this,94);">修習</a>、不應該<a onMouseover="note(this,95);">多修習</a>，對這種樂應該害怕。』比丘們！這裡，比丘從離欲、離不善法後，<a onMouseover="note(this,66);">進入後住於</a>有尋、<a onMouseover="note(this,175);">有伺</a>，<a onMouseover="note(this,174);">離而生喜、樂</a>的初禪；以尋與伺的平息，自信，<a onMouseover="note(this,255);">一心</a>，進入後住於無尋、無伺，定而生喜、樂的第二禪；以喜的<a onMouseover="note(this,77);">褪去</a>與住於平靜，正念、正知，以身體感受樂，進入後住於這<a onMouseover="note(this,24);">聖弟子</a>宣說：『他是平靜、專注、住於樂者』的第三禪；以樂的捨斷與苦的捨斷，及以之前喜悅與憂的滅沒，進入後住於不苦不樂，<a onMouseover="note(this,494);">由平靜而正念遍淨</a>的第四禪，比丘們！這被稱為離欲樂、獨居樂、寂靜樂、正覺樂，我說：『應該熟習、應該修習、應該多修習，對這種樂不應該害怕。』當像這麼說：『應該知道樂的區別，知道樂的區別後，應該從事自身內的樂。』時，緣於此而說。
<br>　　而，當像這麼說：『不應該說秘密語，不應該說明顯的尖銳[語]。』時，緣於什麼而說呢？比丘們！這裡，如果知道秘密語是不真實的、不如實的、不具利益的，他當然不應該說那個秘密語，如果知道秘密語是真實的、如實的、不具利益的，他應該學著不說它，但，如果知道秘密語是真實的、如實的、具利益的，在那裡，識時機者會說那個秘密語。比丘們！這裡，如果知道明顯的尖銳語是不真實的、不如實的、不具利益的，他當然不應該說那個明顯的尖銳語，如果知道明顯的尖銳語是真實的、如實的、不具利益的，他應該學著不說它，但，如果知道明顯的尖銳語是真實的、如實的、具利益的，在那裡，識時機者會說那個明顯的尖銳語。當像這麼說：『不應該說秘密語，不應該說明顯的尖銳[語]。』時，緣於此而說。
<br>　　而，當像這麼說：『應該徐緩地說，不急忙。』時，緣於什麼而說呢？比丘們！這裡，如果急忙地說時，身體疲勞，心也受損害，聲音也受損害，喉嚨<a onMouseover="local(this,7);">受疾苦</a>，急忙所說的話是不明白的、不能被識知的。比丘們！這裡，如果徐緩地說時，身體不疲勞，心也不受損害，聲音也不受損害，喉嚨不受疾苦，徐緩所說的話是明白的、能被識知的。當像這麼說：『應該徐緩地說，不急忙。』時，緣於此而說。
<br>　　而，當像這麼說：『不應該堅持地區語言，不應該超越正常[使用]之外。』時，緣於什麼而說呢？比丘們！怎樣是堅持地區語言與超越正常[使用]之外呢？比丘們！這裡，在某些地方，他們稱『茶碗』、『鉢』、『碗』、『台皿』、『平鍋』、『鍋』、『飲水器』，像這樣，在那些地方他們如是、如是稱呼它，如是、如是他硬是執取而執著地說：『這才正確，其它都錯。』比丘們！這樣是堅持地區語言與超越正常[使用]之外。比丘們！怎樣是不堅持地區語言與不超越正常[使用]之外呢？比丘們！這裡，在某些地方，他們稱『茶碗』、『鉢』、『碗』、『台皿』、『平鍋』、『鍋』、『飲水器』，像這樣，在那些地方他們如是、如是稱呼它，如是、如是他不執著地說：『這些<a onMouseover="note(this,200);">尊者</a>像是對我說關於這個。』比丘們！這樣是不堅持地區語言與不超越正常[使用]之外。當像這麼說：『不應該堅持地區語言，不應該超越正常[使用]之外。』時，緣於此而說。
<br>　　比丘們！這裡，凡結合欲之樂與喜悅的追求：下劣的、粗俗的、一般人的、非聖者的、無益的者，這是有苦、有傷害、有惱愁、有熱惱之法，是邪道，因此，這是<a onMouseover="local(this,5);">有諍法</a>；比丘們！這裡，凡遠離結合欲之樂與喜悅的追求：下劣的、粗俗的、一般人的、非聖者的、無益的者，這是無苦、無傷害、無惱愁、無熱惱之法，是正道，因此，這是無諍法。
<br>　　比丘們！這裡，凡自我折磨的實行：苦的、非聖者的、無益的者，這是有苦、有傷害、有惱愁、有熱惱之法，是邪道，因此，這是有諍法；比丘們！這裡，凡遠離自我折磨的實行：苦的、非聖者的、無益的者，這是無苦、無傷害、無惱愁、無熱惱之法，是正道，因此，這是無諍法。
<br>　　比丘們！這裡，凡被如來現正覺、作眼、作智，導向寂靜、證智、正覺、涅槃的中道者，這是無苦、無傷害、無惱愁、無熱惱之法，是正道，因此，這是無諍法。
<br>　　比丘們！這裡，凡稱揚與貶抑而非法的教導者，這是有苦、有傷害、有惱愁、有熱惱之法，是邪道，因此，這是有諍法；比丘們！這裡，凡既不稱揚也不貶抑而是法的教導者，這是無苦、無傷害、無惱愁、無熱惱之法，是正道，因此，這是無諍法。
<br>　　比丘們！這裡，凡這欲樂、穢樂、一般人的樂、非聖樂者，這是有苦、有傷害、有惱愁、有熱惱之法，是邪道，因此，這是有諍法；比丘們！這裡，凡這離欲樂、獨居樂、寂靜樂、正覺樂者，這是無苦、無傷害、無惱愁、無熱惱之法，是正道，因此，這是無諍法。
<br>　　比丘們！這裡，凡這不真實的、不如實的、不具利益的秘密語者，這是有苦、有傷害、有惱愁、有熱惱之法，是邪道，因此，這是有諍法；比丘們！這裡，凡這真實的、如實的、不具利益的秘密語者，這是有苦、有傷害、有惱愁、有熱惱之法，是邪道，因此，這是有諍法；比丘們！這裡，凡這真實的、如實的、具利益的秘密語者，這是無苦、無傷害、無惱愁、無熱惱之法，是正道，因此，這是無諍法。
<br>　　比丘們！這裡，凡這不真實的、不如實的、不具利益的明顯的尖銳語者，這是有苦、有傷害、有惱愁、有熱惱之法，是邪道，因此，這是有諍法；比丘們！這裡，凡這真實的、如實的、不具利益的明顯的尖銳語者，這是有苦、有傷害、有惱愁、有熱惱之法，是邪道，因此，這是有諍法；比丘們！這裡，凡這真實的、如實的、具利益的明顯的尖銳語者，這是無苦、無傷害、無惱愁、無熱惱之法，是正道，因此，這是無諍法。
<br>　　比丘們！這裡，凡這急忙所說者，這是有苦、有傷害、有惱愁、有熱惱之法，是邪道，因此，這是有諍法；比丘們！這裡，凡這徐緩所說者，這是無苦、無傷害、無惱愁、無熱惱之法，是正道，因此，這是無諍法。
<br>　　比丘們！這裡，凡這堅持地區語言與超越正常[使用]之外者，這是有苦、有傷害、有惱愁、有熱惱之法，是邪道，因此，這是有諍法；比丘們！這裡，凡這不堅持地區語言與不超越正常[使用]之外者，這是無苦、無傷害、無惱愁、無熱惱之法，是正道，因此，這是無諍法。
<br>　　比丘們！因此，『我們將知道有諍法、無諍法；知道有諍法、無諍法後，我們將走向無諍道。』比丘們！你們應該這麼學。而，比丘們！須菩提<a onMouseover="note(this,41);">善男子</a>是無諍道之行者。」
<br>　　這就是世尊所說，那些比丘歡喜世尊所說。
<br>　　無諍之分別經第九終了。
<br>
</div>
</div>
<div id="east">
<div class="pali">
MN.139/(9) Araṇavibhaṅgasuttaṃ
<br>　　 323. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca– “araṇavibhaṅgaṃ vo, bhikkhave, desessāmi. Taṃ suṇātha, sādhukaṃ manasi karotha; bhāsissāmī”ti. “Evaṃ, bhante”ti kho te bhikkhū bhagavato paccassosuṃ. Bhagavā etadavoca–
<br>　　 “Na kāmasukhamanuyuñjeyya hīnaṃ gammaṃ pothujjanikaṃ anariyaṃ anatthasaṃhitaṃ, na ca attakilamathānuyogamanuyuñjeyya dukkhaṃ anariyaṃ anatthasaṃhitaṃ. Ete kho, bhikkhave, ubho ante anupagamma majjhimā paṭipadā tathāgatena abhisambuddhā, cakkhukaraṇī ñāṇakaraṇī upasamāya abhiññāya sambodhāya nibbānāya saṃvattati. Ussādanañca jaññā, apasādanañca jaññā; ussādanañca ñatvā apasādanañca ñatvā nevussādeyya, na apasādeyya, dhammameva deseyya. Sukhavinicchayaṃ jaññā; sukhavinicchayaṃ ñatvā ajjhattaṃ sukhamanuyuñjeyya. Rahovādaṃ na bhāseyya, sammukhā na khīṇaṃ bhaṇe. Ataramānova bhāseyya, no taramāno. Janapadaniruttiṃ nābhiniveseyya, samaññaṃ nātidhāveyyāti – ayamuddeso araṇavibhaṅgassa.
<br>　　 324. “‘Na kāmasukhamanuyuñjeyya hīnaṃ gammaṃ pothujjanikaṃ anariyaṃ anatthasaṃhitaṃ, na ca attakilamathānuyogamanuyuñjeyya dukkhaṃ anariyaṃ anatthasaṃhitan’ti iti kho panetaṃ vuttaṃ; kiñcetaṃ paṭicca vuttaṃ? Yo kāmapaṭisandhisukhino somanassānuyogo hīno gammo pothujjaniko anariyo anatthasaṃhito, sadukkho eso dhammo sa-upaghāto sa-upāyāso sapariḷāho; micchāpaṭipadā. Yo kāmapaṭisandhisukhino somanassānuyogaṃ ananuyogo hīnaṃ gammaṃ pothujjanikaṃ anariyaṃ anatthasaṃhitaṃ, adukkho eso dhammo anupaghāto anupāyāso apariḷāho; sammāpaṭipadā. Yo attakilamathānuyogo dukkho anariyo anatthasaṃhito, sadukkho eso dhammo sa-upaghāto sa-upāyāso sapariḷāho; micchāpaṭipadā. Yo attakilamathānuyogaṃ ananuyogo dukkhaṃ anariyaṃ anatthasaṃhitaṃ, adukkho eso dhammo anupaghāto anupāyāso apariḷāho; sammāpaṭipadā. ‘Na kāmasukhamanuyuñjeyya hīnaṃ gammaṃ pothujjanikaṃ anariyaṃ anatthasaṃhitaṃ, na ca attakilamathānuyogaṃ anuyuñjeyya dukkhaṃ anariyaṃ anatthasaṃhitan’ti – iti yaṃ taṃ vuttaṃ idametaṃ paṭicca vuttaṃ.
<br>　　 325. “‘Ete kho ubho ante anupagamma majjhimā paṭipadā tathāgatena abhisambuddhā, cakkhukaraṇī ñāṇakaraṇī upasamāya abhiññāya sambodhāya nibbānāya saṃvattatī’ti– iti kho panetaṃ vuttaṃ. Kiñcetaṃ paṭicca vuttaṃ? Ayameva ariyo aṭṭhaṅgiko maggo, seyyathidaṃ– sammādiṭṭhi sammāsaṅkappo, sammāvācā, sammākammanto, sammā-ājīvo, sammāvāyāmo, sammāsati, sammāsamādhi. ‘Ete kho ubho ante anupagamma majjhimā paṭipadā tathāgatena abhisambuddhā, cakkhukaraṇī ñāṇakaraṇī upasamāya abhiññāya sambodhāya nibbānāya saṃvattatī’ti– iti yaṃ taṃ vuttaṃ, idametaṃ paṭicca vuttaṃ.
<br>　　 326. “‘Ussādanañca jaññā, apasādanañca jaññā; ussādanañca ñatvā apasādanañca ñatvā nevussādeyya, na apasādeyya, dhammameva deseyyā’ti– iti kho panetaṃ vuttaṃ. Kiñcetaṃ paṭicca vuttaṃ? Kathañca, bhikkhave, ussādanā ca hoti apasādanā ca, no ca dhammadesanā? ‘Ye kāmapaṭisandhisukhino somanassānuyogaṃ anuyuttā hīnaṃ gammaṃ pothujjanikaṃ anariyaṃ anatthasaṃhitaṃ, sabbe te sadukkhā sa-upaghātā sa-upāyāsā sapariḷāhā micchāpaṭipannā’ti– iti vadaṃ ittheke apasādeti.
<br>　　 “‘Ye kāmapaṭisandhisukhino somanassānuyogaṃ ananuyuttā hīnaṃ gammaṃ pothujjanikaṃ anariyaṃ anatthasaṃhitaṃ, sabbe te adukkhā anupaghātā anupāyāsā apariḷāhā sammāpaṭipannā’ti– iti vadaṃ ittheke ussādeti.
<br>　　 “‘Ye attakilamathānuyogaṃ anuyuttā dukkhaṃ anariyaṃ anatthasaṃhitaṃ, sabbe te sadukkhā sa-upaghātā sa-upāyāsā sapariḷāhā micchāpaṭipannā’ti– iti vadaṃ ittheke apasādeti.
<br>　　 “‘Ye attakilamathānuyogaṃ ananuyuttā dukkhaṃ anariyaṃ anatthasaṃhitaṃ, sabbe te adukkhā anupaghātā anupāyāsā apariḷāhā sammāpaṭipannā’ti iti vadaṃ ittheke ussādeti.
<br>　　 “‘Yesaṃ kesañci bhavasaṃyojanaṃ appahīnaṃ, sabbe te sadukkhā sa-upaghātā sa-upāyāsā sapariḷāhā micchāpaṭipannā’ti– iti vadaṃ ittheke apasādeti.
<br>　　 “‘Yesaṃ kesañci bhavasaṃyojanaṃ pahīnaṃ, sabbe te adukkhā anupaghātā anupāyāsā apariḷāhā sammāpaṭipannā’ti– iti vadaṃ ittheke ussādeti. Evaṃ kho, bhikkhave, ussādanā ca hoti apasādanā ca, no ca dhammadesanā.
<br>　　 327. “Kathañca, bhikkhave, nevussādanā hoti na apasādanā, dhammadesanā ca? ‘Ye kāmapaṭisandhisukhino somanassānuyogaṃ anuyuttā hīnaṃ gammaṃ pothujjanikaṃ anariyaṃ anatthasaṃhitaṃ, sabbe te sadukkhā sa-upaghātā sa-upāyāsā sapariḷāhā micchāpaṭipannā’ti– na evamāha. ‘Anuyogo ca kho, sadukkho eso dhammo sa-upaghāto sa-upāyāso sapariḷāho; micchāpaṭipadā’ti – iti vadaṃ dhammameva deseti.
<br>　　 “‘Ye kāmapaṭisandhisukhino somanassānuyogaṃ ananuyuttā hīnaṃ gammaṃ pothujjanikaṃ anariyaṃ anatthasaṃhitaṃ, sabbe te adukkhā anupaghātā anupāyāsā apariḷāhā sammāpaṭipannā’ti– na evamāha. ‘Ananuyogo ca kho, adukkho eso dhammo anupaghāto anupāyāso apariḷāho; sammāpaṭipadā’ti– iti vadaṃ dhammameva deseti.
<br>　　 “‘Ye attakilamathānuyogaṃ anuyuttā dukkhaṃ anariyaṃ anatthasaṃhitaṃ, sabbe te sadukkhā sa-upaghātā sa-upāyāsā sapariḷāhā micchāpaṭipannā’ti– na evamāha. ‘Anuyogo ca kho sadukkho eso dhammo sa-upaghāto sa-upāyāso sapariḷāho; micchāpaṭipadā’ti – iti vadaṃ dhammameva deseti.
<br>　　 “‘Ye attakilamathānuyogaṃ ananuyuttā dukkhaṃ anariyaṃ anatthasaṃhitaṃ, sabbe te adukkhā anupaghātā anupāyāsā apariḷāhā sammāpaṭipannā’ti– na evamāha. ‘Ananuyogo ca kho, adukkho eso dhammo anupaghāto anupāyāso apariḷāho; sammāpaṭipadā’ti– iti vadaṃ dhammameva deseti.
<br>　　 “‘Yesaṃ kesañci bhavasaṃyojanaṃ appahīnaṃ, sabbe te sadukkhā sa-upaghātā sa-upāyāsā sapariḷāhā micchāpaṭipannā’ti– na evamāha ‘Bhavasaṃyojane ca kho appahīne bhavopi appahīno hotī’ti– iti vadaṃ dhammameva deseti.
<br>　　 “‘Yesaṃ kesañci bhavasaṃyojanaṃ pahīnaṃ, sabbe te adukkhā anupaghātā anupāyāsā apariḷāhā sammāpaṭipannā’ti– na evamāha. ‘Bhavasaṃyojane ca kho pahīne bhavopi pahīno hotī’ti– iti vadaṃ dhammameva deseti. Evaṃ kho, bhikkhave, nevussādanā hoti na apasādanā, dhammadesanā ca. ‘Ussādanañca jaññā, apasādanañca jaññā; ussādanañca ñatvā apasādanañca ñatvā nevussādeyya, na apasādeyya, dhammameva deseyyā’ti– iti yaṃ taṃ vuttaṃ idametaṃ paṭicca vuttaṃ.
<br>　　 328. “‘Sukhavinicchayaṃ jaññā; sukhavinicchayaṃ ñatvā ajjhattaṃ sukhamanuyuñjeyyā’ti– iti kho panetaṃ vuttaṃ. Kiñcetaṃ paṭicca vuttaṃ? Pañcime, bhikkhave, kāmaguṇā. Katame pañca? Cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā, sotaviññeyyā saddā… ghānaviññeyyā gandhā… jivhāviññeyyā rasā… kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā– ime kho, bhikkhave, pañca kāmaguṇā. Yaṃ kho, bhikkhave, ime pañca kāmaguṇe paṭicca uppajjati sukhaṃ somanassaṃ idaṃ vuccati kāmasukhaṃ mīḷhasukhaṃ puthujjanasukhaṃ anariyasukhaṃ. ‘Na āsevitabbaṃ, na bhāvetabbaṃ, na bahulīkātabbaṃ, bhāyitabbaṃ etassa sukhassā’ti– vadāmi. Idha bhikkhave, bhikkhu vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharati. Vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja viharati. Pītiyā ca virāgā upekkhako ca viharati …pe… tatiyaṃ jhānaṃ… catutthaṃ jhānaṃ upasampajja viharati. Idaṃ vuccati nekkhammasukhaṃ pavivekasukhaṃ upasamasukhaṃ sambodhisukhaṃ. ‘Āsevitabbaṃ, bhāvetabbaṃ, bahulīkātabbaṃ, na bhāyitabbaṃ etassa sukhassā’ti– vadāmi ‘Sukhavinicchayaṃ jaññā sukhavinicchayaṃ ñatvā ajjhattaṃ sukhamanuyuñjeyyā’ti– iti yaṃ taṃ vuttaṃ idametaṃ paṭicca vuttaṃ.
<br>　　 329. “‘Rahovādaṃ na bhāseyya, sammukhā na khīṇaṃ bhaṇe’ti– iti kho panetaṃ vuttaṃ. Kiñcetaṃ paṭicca vuttaṃ? Tatra, bhikkhave, yaṃ jaññā rahovādaṃ abhūtaṃ atacchaṃ anatthasaṃhitaṃ sasakkaṃ taṃ rahovādaṃ na bhāseyya. Yampi jaññā rahovādaṃ bhūtaṃ tacchaṃ anatthasaṃhitaṃ tassapi sikkheyya avacanāya. Yañca kho jaññā rahovādaṃ bhūtaṃ tacchaṃ atthasaṃhitaṃ tatra kālaññū assa tassa rahovādassa vacanāya. Tatra, bhikkhave, yaṃ jaññā sammukhā khīṇavādaṃ abhūtaṃ atacchaṃ anatthasaṃhitaṃ sasakkaṃ taṃ sammukhā khīṇavādaṃ na bhāseyya. Yampi jaññā sammukhā khīṇavādaṃ bhūtaṃ tacchaṃ anatthasaṃhitaṃ tassapi sikkheyya avacanāya. Yañca kho jaññā sammukhā khīṇavādaṃ bhūtaṃ tacchaṃ atthasaṃhitaṃ tatra kālaññū assa tassa sammukhā khīṇavādassa vacanāya. ‘Rahovādaṃ na bhāseyya, sammukhā na khīṇaṃ bhaṇe’ti– iti yaṃ taṃ vuttaṃ, idametaṃ paṭicca vuttaṃ.
<br>　　 330. “‘Ataramānova bhāseyya no taramāno’ti– iti kho panetaṃ vuttaṃ. Kiñcetaṃ paṭicca vuttaṃ? Tatra, bhikkhave, taramānassa bhāsato kāyopi kilamati, cittampi upahaññati, saropi upahaññati, kaṇṭhopi āturīyati, avisaṭṭhampi hoti aviññeyyaṃ taramānassa bhāsitaṃ. Tatra, bhikkhave, ataramānassa bhāsato kāyopi na kilamati, cittampi na upahaññati, saropi na upahaññati, kaṇṭhopi na āturīyati, visaṭṭhampi hoti viññeyyaṃ ataramānassa bhāsitaṃ. ‘Ataramānova bhāseyya, no taramāno’ti– iti yaṃ taṃ vuttaṃ, idametaṃ paṭicca vuttaṃ.
<br>　　 331. “‘Janapadaniruttiṃ nābhiniveseyya, samaññaṃ nātidhāveyyā’ti– iti kho panetaṃ vuttaṃ. Kiñcetaṃ paṭicca vuttaṃ? Kathañca, bhikkhave, janapadaniruttiyā ca abhiniveso hoti samaññāya ca atisāro? Idha, bhikkhave, tadevekaccesu janapadesu ‘pātī’ti sañjānanti, ‘pattan’ti sañjānanti ‘vittan’ti sañjānanti, ‘sarāvan’ti sañjānanti ‘dhāropan’ti sañjānanti, ‘poṇan’ti sañjānanti, ‘pisīlavan’ti sañjānanti. Iti yathā yathā naṃ tesu tesu janapadesu sañjānanti tathā tathā thāmasā parāmāsā abhinivissa voharati– ‘idameva saccaṃ moghamaññan’ti. Evaṃ kho, bhikkhave, janapadaniruttiyā ca abhiniveso hoti samaññāya ca atisāro.
<br>　　 332. “Kathañca, bhikkhave, janapadaniruttiyā ca anabhiniveso hoti samaññāya ca anatisāro? Idha, bhikkhave, tadevekaccesu janapadesu ‘pātī’ti sañjānanti, ‘pattan’ti sañjānanti, ‘vittan’ti sañjānanti, ‘sarāvan’ti sañjānanti, ‘dhāropan’ti sañjānanti, ‘poṇan’ti sañjānanti, ‘pisīlavan’ti sañjānanti. Iti yathā yathā naṃ tesu tesu janapadesu sañjānanti ‘idaṃ kira me āyasmanto sandhāya voharantī’ti tathā tathā voharati aparāmasaṃ. Evaṃ kho, bhikkhave, janapadaniruttiyā ca anabhiniveso hoti, samaññāya ca anatisāro. ‘Janapadaniruttiṃ nābhiniveseyya samaññaṃ nātidhāveyyā’ti– iti yaṃ taṃ vuttaṃ, idametaṃ paṭicca vuttaṃ.
<br>　　 333. “Tatra, bhikkhave, yo kāmapaṭisandhisukhino somanassānuyogo hīno gammo pothujjaniko anariyo anatthasaṃhito, sadukkho eso dhammo sa-upaghāto sa-upāyāso sapariḷāho; micchāpaṭipadā. Tasmā eso dhammo saraṇo. Tatra, bhikkhave, yo kāmapaṭisandhisukhino somanassānuyogaṃ ananuyogo hīnaṃ gammaṃ pothujjanikaṃ anariyaṃ anatthasaṃhitaṃ, adukkho eso dhammo anupaghāto anupāyāso apariḷāho; sammāpaṭipadā. Tasmā eso dhammo araṇo.
<br>　　 334. “Tatra, bhikkhave, yo attakilamathānuyogo dukkho anariyo anatthasaṃhito, sadukkho eso dhammo sa-upaghāto sa-upāyāso sapariḷāho; micchāpaṭipadā. Tasmā eso dhammo saraṇo. Tatra, bhikkhave, yo attakilamathānuyogaṃ ananuyogo dukkhaṃ anariyaṃ anatthasaṃhitaṃ, adukkho eso dhammo anupaghāto anupāyāso apariḷāho; sammāpaṭipadā. Tasmā eso dhammo araṇo.
<br>　　 335. “Tatra, bhikkhave, yāyaṃ majjhimā paṭipadā tathāgatena abhisambuddhā, cakkhukaraṇī ñāṇakaraṇī upasamāya abhiññāya sambodhāya nibbānāya saṃvattati, adukkho eso dhammo anupaghāto anupāyāso apariḷāho; sammāpaṭipadā Tasmā eso dhammo araṇo.
<br>　　 336. “Tatra bhikkhave, yāyaṃ ussādanā ca apasādanā ca no ca dhammadesanā, sadukkho eso dhammo sa-upaghāto sa-upāyāso sapariḷāho; micchāpaṭipadā. Tasmā eso dhammo saraṇo. Tatra, bhikkhave, yāyaṃ nevussādanā ca na apasādanā ca dhammadesanā ca, adukkho eso dhammo anupaghāto anupāyāso apariḷāho; sammāpaṭipadā. Tasmā eso dhammo araṇo.
<br>　　 337. “Tatra, bhikkhave, yamidaṃ kāmasukhaṃ mīḷhasukhaṃ pothujjanasukhaṃ anariyasukhaṃ sadukkho eso dhammo sa-upaghāto sa-upāyāso sapariḷāho; micchāpaṭipadā. Tasmā eso dhammo saraṇo. Tatra, bhikkhave, yamidaṃ nekkhammasukhaṃ pavivekasukhaṃ upasamasukhaṃ sambodhisukhaṃ, adukkho eso dhammo anupaghāto anupāyāso apariḷāho; sammāpaṭipadā. Tasmā eso dhammo araṇo.
<br>　　 338. “Tatra, bhikkhave, yvāyaṃ rahovādo abhūto ataccho anatthasaṃhito, sadukkho eso dhammo sa-upaghāto sa-upāyāso sapariḷāho; micchāpaṭipadā. Tasmā eso dhammo saraṇo. Tatra, bhikkhave, yvāyaṃ rahovādo bhūto taccho anatthasaṃhito, sadukkho eso dhammo sa-upaghāto sa-upāyāso sapariḷāho; micchāpaṭipadā. Tasmā eso dhammo saraṇo. Tatra, bhikkhave, yvāyaṃ rahovādo bhūto taccho atthasaṃhito, adukkho eso dhammo anupaghāto anupāyāso apariḷāho; sammāpaṭipadā. Tasmā eso dhammo araṇo.
<br>　　 339. “Tatra bhikkhave, yvāyaṃ sammukhā khīṇavādo abhūto ataccho anatthasaṃhito, sadukkho eso dhammo sa-upaghāto sa-upāyāso sapariḷāho; micchāpaṭipadā. Tasmā eso dhammo saraṇo. Tatra, bhikkhave, yvāyaṃ sammukhā khīṇavādo bhūto taccho anatthasaṃhito, sadukkho eso dhammo sa-upaghāto sa-upāyāso sapariḷāho; micchāpaṭipadā. Tasmā eso dhammo saraṇo. Tatra, bhikkhave, yvāyaṃ sammukhā khīṇavādo bhūto taccho atthasaṃhito, adukkho eso dhammo anupaghāto anupāyāso apariḷāho; sammāpaṭipadā. Tasmā eso dhammo araṇo.
<br>　　 340. “Tatra, bhikkhave, yamidaṃ taramānassa bhāsitaṃ, sadukkho eso dhammo sa-upaghāto sa-upāyāso sapariḷāho; micchāpaṭipadā. Tasmā eso dhammo saraṇo. Tatra, bhikkhave yamidaṃ ataramānassa bhāsitaṃ, adukkho eso dhammo anupaghāto anupāyāso apariḷāho; sammāpaṭipadā. Tasmā eso dhammo araṇo.
<br>　　 341. “Tatra, bhikkhave, yvāyaṃ janapadaniruttiyā ca abhiniveso samaññāya ca atisāro, sadukkho eso dhammo sa-upaghāto sa-upāyāso sapariḷāho; micchāpaṭipadā. Tasmā eso dhammo saraṇo. Tatra bhikkhave, yvāyaṃ janapadaniruttiyā ca anabhiniveso samaññāya ca anatisāro, adukkho eso dhammo anupaghāto anupāyāso apariḷāho; sammāpaṭipadā. Tasmā eso dhammo araṇo.
<br>　　 “Tasmātiha, bhikkhave, ‘saraṇañca dhammaṃ jānissāma, araṇañca dhammaṃ jānissāma; saraṇañca dhammaṃ ñatvā araṇañca dhammaṃ ñatvā araṇapaṭipadaṃ paṭipajjissāmā’ti evañhi vo, bhikkhave, sikkhitabbaṃ. Subhūti ca pana, bhikkhave, kulaputto araṇapaṭipadaṃ paṭipanno”ti.
<br>　　 Idamavoca bhagavā. Attamanā te bhikkhū bhagavato bhāsitaṃ abhinandunti.
<br>　　 Araṇavibhaṅgasuttaṃ niṭṭhitaṃ navamaṃ. 
<br>
</div>
</div>
<div id="south">
<div class="comp">
<span class="sutra_name">漢巴經文比對</span>(莊春江作)：
<br>　　<span id="note1">「相{導}[道]說(MA.169)」，南傳作「秘密語」(Rahovādaṃ)，菩提比丘長老英譯為「秘密的話」(covert speech)。</span>
<br>　　<span id="note2">「齊限說(MA.169)」，南傳作「應該徐緩地說」(Ataramānova bhāseyya)，菩提比丘長老英譯為「一個人應該從容地講」(One should speak unhurriedly)。</span>
<br>　　<span id="note3">「莫是莫非(MA.169)」，南傳作「不應該超越正常[使用]之外」(samaññaṃ nātidhāveyyāti)，菩提比丘長老英譯為「一個人不應該凌駕正常使用」(one should not override normal usage)。</span>
<br>　　<span id="note4">「有結不盡(MA.169)」，南傳作「有之結未捨斷」(bhavasaṃyojanaṃ appahīnaṃ)，菩提比丘長老英譯為「未捨棄生命的拘束」(who have not abandoned the fetter of being)。這裡的「有」(bhava)，即十二緣起支的「有」。</span>
<br>　　<span id="note5">「有諍法」(dhammo saraṇo)，菩提比丘長老英譯為「具衝突的狀態」(a state with conflict)。</span>
<br>　　<span id="note6">「分別無諍(MA.169)」，南傳作「無諍之分別」(araṇavibhaṅgaṃ，另譯為「無諍的解釋；無諍之解說」)，菩提比丘長老英譯為「無衝突的解說」(an exposition of non-conflict)。</span>
<br>　　<span id="note7">「受疾苦」(āturīyati)，菩提比丘長老英譯為「變得沙啞」(becomes hoarse)。</span>
<br>　　<span id="note8">「決定於齊(MA.169)」，南傳作「樂的區別」(Sukhavinicchayaṃ，另譯為「樂的決定」)，菩提比丘長老英譯為「如何定義樂」(how to define pleasure)。「區別」(vinicchayaṃ)，另譯為「決定；決斷；判決；審判；辨別」。</span>
<br>　　<span id="note9">「莫面前稱譽(MA.169)」，南傳作「不應該說明顯的尖銳[語]」(sammukhā na khīṇaṃ bhaṇe)，菩提比丘長老英譯為「一個人不應該說明顯的尖銳話」(one should not utter overt sharp speech)。「明顯的」(sammukhā)，原意為「面前的；現前的；面對的」，「尖銳[語]」(khīṇaṃ, 疑為khiṇa之訛)，原意為「銳利的」，但後面經文作「尖銳語」(khīṇavādaṃ)，故作「尖銳[語]」。</span>
<br>　　<span id="note10">「隨國俗法(MA.169)」，南傳作「不應該堅持地區語言」(Janapadaniruttiṃ nābhiniveseyya)，菩提比丘長老英譯為「一個人不應該堅持地方語言」(One should not insist on local language)。「地區」(Janapada)，另譯為「國土；地方」，「不應該堅持」(nābhiniveseyya)，另譯為「不應該執持；不應該執著」。</span>
<br>　　<span id="note11">「食」(肉體的)，參看《雜阿含472經》「樂食受」比對。</span>
<br>
</div>
</div>
</div>
</body>
</html>
