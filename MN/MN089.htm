<html>
<head>
<meta http-equiv="Content-Type" content="text/html; charset=utf-8">
<title>中部89經</title>
<link rel="stylesheet" type="text/css" href="../js/ext/resources/css/ext-all.css">
<script type="text/javascript" src="../js/ext/adapter/ext/ext-base.js"></script>
<script type="text/javascript" src="../js/ext/ext-all.js"></script>
<script type="text/javascript" src="../js/jquery.js"></script>
<script type="text/javascript" src="mn.js"></script>
<link rel="stylesheet" type="text/css" href="sa.css">
<script type="text/javascript">draw_layout();do_some_thing();</script>
</head>

<body>
<div id="notediv"></div>
<div id="north">
<table border="0" cellpadding="0" cellspacing="0" width="900" bgcolor="#EDFFE1">
    <tr>
     <td><div align="right">
   <form name="search_form" action="dm.php"><span style="font-size: 18pt; color: #525000">
 經號：
       <input type="text" name="keyword" style="font-size: 14pt; color: #525000" size="1">
       <input type="submit" name="button1" value="進入" style="font-size: 12pt; background-color: #EDFFE1; color: #003AE8">　　
</form></div></td>
     <td><div align="left">
   <form name="search_form" action="MNsearch.php">
　　<input type="text" name="keyword" style="font-size: 18pt; color: #54547E"  size="10">
 <input type="submit" name="button1" value="檢索" style="font-size: 14pt; background-color: #EDFFE1; color: #003AE8"><span style="font-size: 18pt">
<span class="update_time">(中部89經 <script language="javascript">document.writeln(document.lastModified);</script>更新)</span>
   </form></div></td>
    </tr>
  </table>
</div>
<div style="display: none">
<div id="center">
<div class="nikaya">
<span class="sutra_name">中部89經/法的塔廟經</span>(王品[9])(莊春江譯)
<br>　　<a onMouseover="note(this,1);">我聽到這樣</a>：
<br>　　<a onMouseover="note(this,2);">有一次</a>，<a onMouseover="note(this,12);">世尊</a>住在釋迦族人中，名叫昧大魯玻的釋迦族城鎮。
<br>　　當時，憍薩羅國波斯匿王以某些必須作的事抵達<a onMouseover="local(this,1);">小城市</a>。那時，憍薩羅國波斯匿王召喚長葛辣亞那：
<br>　　「親愛的葛辣亞那！請令一輛輛吉祥車上軛，我們去遊樂園看美景！」
<br>　　「是的，陛下！」長葛辣亞那回答憍薩羅國波斯匿王後，令一輛輛吉祥車上軛，然後回報憍薩羅國波斯匿王：
<br>　　「陛下！那一輛輛吉祥車已上軛，現在，<a onMouseover="note(this,84);">你考量適當的時間</a>。」
<br>　　那時，憍薩羅國波斯匿王登上一輛吉祥車，然後以國王的威勢盛況，從小城市出發，前往園林。以車輛一直到車輛能通行之處，然後下車步行，前往園林。
<br>　　當在園林徒步散步、徘徊時，憍薩羅國波斯匿王看見清淨的、令人歡喜的、少聲音的、安靜的、<a onMouseover="note(this,493);">離人之氛圍的</a>、人獨住的、適合<a onMouseover="note(this,92);">靜坐禪修</a>的樹下。看見後，生起關於世尊的憶念：
<br>　　「這些清淨的、令人歡喜的、少聲音的、安靜的、離人之氛圍的、人獨住的、適合靜坐禪修的樹下，像我們過去尊敬世尊、<a onMouseover="note(this,5);">阿羅漢</a>、<a onMouseover="note(this,6);">遍正覺者</a>之處。」
<br>　　當時，憍薩羅國波斯匿王召喚長葛辣亞那：
<br>　　「親愛的葛辣亞那！這些清淨的、令人歡喜的、少聲音的、安靜的、離人之氛圍的、人獨住的、適合靜坐禪修的樹下，像我們過去尊敬世尊、阿羅漢、遍正覺者之處，親愛的葛辣亞那！現在，那位世尊、阿羅漢、遍正覺者住在哪裡呢？」
<br>　　「大王！有一個名叫昧大魯玻的釋迦族城鎮，那位世尊、阿羅漢、遍正覺者現在住在那裡。」
<br>　　「親愛的葛辣亞那！名叫昧大魯玻的釋迦族城鎮離小城市多遠呢？」
<br>　　「大王！不遠，有三<a onMouseover="note(this,148);">由旬</a>，日間的剩餘時間能到。」
<br>　　「那樣的話，親愛的葛辣亞那！請令一輛輛吉祥車上軛，我們去見世尊、阿羅漢、遍正覺者。」
<br>　　「是的，陛下！」長葛辣亞那回答憍薩羅國波斯匿王後，令一輛輛吉祥車上軛，然後回報憍薩羅國波斯匿王：
<br>　　「陛下！那一輛輛吉祥車已上軛，現在，你考量適當的時間。」
<br>　　那時，憍薩羅國波斯匿王登上一輛吉祥車後，與一輛輛吉祥車從小城市出發，前往名叫昧大魯玻的釋迦族城鎮，在日間的剩餘時間到達名叫昧大魯玻的釋迦族城鎮，前往園林。以車輛一直到車輛能通行之處，然後下車步行，前往園林。
<br>　　當時，眾多<a onMouseover="note(this,31);">比丘</a>在露天處<a onMouseover="note(this,150);">經行</a>。
<br>　　那時，憍薩羅國波斯匿王去見那些比丘。抵達後，對那些比丘這麼說：
<br>　　「<a onMouseover="note(this,45);">大德</a>！現在，那位世尊、阿羅漢、遍正覺者住在哪裡呢？我們想要見那位世尊、阿羅漢、遍正覺者。」
<br>　　「大王！在這門已關閉的住處，小聲地走過去後，徐緩地進入玄關，然後故意咳嗽並敲擊門閂，世尊將會為你們開門。」
<br>　　那時，憍薩羅國波斯匿王在那裡將劍與頭冠交給長葛辣亞那。那時，長葛辣亞那這麼想：
<br>　　「國王今天欲獨住，我應該站在這裡。」
<br>　　那時，憍薩羅國波斯匿王去那門已關閉的住處，小聲地走過去後，徐緩地進入玄關，然後故意咳嗽並敲擊門閂，世尊開門。那時，憍薩羅國波斯匿王進入住處後，<a onMouseover="note(this,40);">以頭落在世尊的腳上</a>，並以嘴吻世尊的腳，再以手擦拭，而報上名字：
<br>　　「大德！我是憍薩羅國波斯匿王，大德！我是憍薩羅國波斯匿王。」
<br>　　「但，大王！當看見什麼理由時，你對這身體作像這樣最高的敬禮，表示<a onMouseover="local(this,10);">友好</a>呢？」
<br>　　「大德！我對世尊有<a onMouseover="local(this,4);">法的推比</a>：『世尊是遍正覺者，法被世尊善說，世尊的<a onMouseover="note(this,375);">弟子僧團</a>是<a onMouseover="note(this,518);">依善而行者</a>。』
<br>　　大德！這裡，我看見一些<a onMouseover="note(this,29);">沙門</a>、<a onMouseover="note(this,17);">婆羅門</a>行有限梵行十年、二十年、三十年、四十年，過些時候，他們被善浴、善塗油，整理好髮鬚，以<a onMouseover="note(this,187);">五種欲</a>自娛，但，大德！這裡，我看見比丘們在有生之年到臨終行圓滿、遍清淨的梵行，又，大德！除此處之外，我不見其他這麼圓滿、遍清淨的梵行，大德！這是我對世尊法的推比：『世尊是遍正覺者，法被世尊善說，世尊的弟子僧團是依善而行者。』
<br>　　再者，大德！國王與國王諍論，<a onMouseover="note(this,116);">剎帝利</a>與剎帝利諍論，婆羅門與婆羅門論，<a onMouseover="note(this,103);">屋主</a>與屋主諍論，母親與兒子諍論，兒子與母親諍論，父親與兒子諍論，兒子與父親諍論，兄弟與兄弟諍論，兄弟與姊妹諍論，姊妹與兄弟諍論，朋友與朋友諍論，又，大德！這裡，我看見比丘們住於和合、和好、無諍、水乳交融，以友愛之眼彼此互看，又，大德！除此處之外，我不見其他這麼和合的隨眾，大德！這是我對世尊法的推比：『世尊是遍正覺者，法被世尊善說，世尊的弟子僧團是依善而行者。』
<br>　　再者，大德！我在園林與園林、遊園與遊園間走動、探查，在那裡，我看見一些憔悴、粗卑、醜惡、成為蠟黃、全身浮現青筋的沙門、婆羅門，我認為人們的眼睛不想再見到他們。大德！我這麼想：『確實，這些<a onMouseover="note(this,200);">尊者</a>或不樂於行梵行，或有任何他們所作的惡不善法藏覆，像這樣，這些尊者憔悴、粗卑、醜惡、成為蠟黃、全身浮現青筋，我認為人們的眼睛不想再見到他們。』我去見他們後，這麼說：『尊者們！為何你們憔悴、粗卑、醜惡、成為蠟黃、全身浮現青筋，我認為人們的眼睛不想再見到你們呢？』他們這麼說：『大王！這是我們的家族病。』但，大德！這裡，我看見比丘們以成為鹿[溫馴]之心住於歡喜、踊躍、大喜的樣子、諸根喜悅、<a onMouseover="local(this,6);">不操心的</a>、安心的、被他人施與而生活，大德！我這麼想：『確實，這些尊者在世尊的教導中次第知道更卓越的特質，像這樣，這些尊者以成為鹿[溫馴]之心住於歡喜、踊躍、大喜的樣子、諸根喜悅、不操心的、安心的、被他人施與而生活。』大德！這是我對世尊法的推比：『世尊是遍正覺者，法被世尊善說，世尊的弟子僧團是依善而行者。』
<br>　　再者，大德！成為<a onMouseover="note(this,151);">剎帝利灌頂王</a>，我能殺應該被殺的，罰應該被罰的，驅逐應該被驅逐的，大德！當我坐在法庭上時，他們常常打斷我的話，我[要求]：『先生們！當我坐在法庭上時，不要常常打斷我的話，先生們！等我的話講完。』而不得，大德！他們常常打斷我的話。但，大德！這裡，我看見比丘們每當世尊對好幾百名隨眾教導法時，那時，沒有世尊弟子們的咳嗽聲或清喉嚨聲。大德！從前，世尊對好幾百位隨眾教導法，在那裡，某位世尊弟子清喉嚨，另一位<a onMouseover="note(this,138);">同梵行者</a>以膝觸碰：『尊者！小聲！尊師！不要出聲！<a onMouseover="note(this,145);">大師</a>、世尊[正]教導我們法。』大德！我這麼想：『<a onMouseover="note(this,202);">先生</a>！實在不可思議啊，先生！實在<a onMouseover="note(this,206);">未曾有</a>啊，先生！以無懲罰、無刀劍而有這樣被善訓練的隨眾。』又，大德！除此處之外我不見其他這麼被善訓練的隨眾，大德！這是我對世尊法的推比：『世尊是遍正覺者，法被世尊善說，世尊的弟子僧團是依善而行者。』
<br>　　再者，大德！這裡，我看見某些<a onMouseover="local(this,9);">賢智、聰敏</a>、知異論、犀利的剎帝利，他們以慧的狀態去破壞我認為的惡見。當他們聽聞：『先生！沙門<a onMouseover="note(this,80);">喬達摩</a>確實將進入某村落或城鎮。』時，他們安排問題：『這是我們去見沙門喬達摩將會問的問題，如果被這樣問，他將這樣回答，我們將這樣論破；如果被那樣問，他將那樣回答，我們將那樣論破。』當他們聽聞：『先生！沙門喬達摩確實已進入某村落或城鎮。』時，他們去見世尊，世尊以法說開示、勸導、鼓勵他們，<a onMouseover="note(this,86);">使之歡喜</a>。世尊以法說開示、勸導、鼓勵他們，使之歡喜後，他們沒問世尊，將從哪裡論破呢？無論如何他們都變成世尊的弟子，大德！這是我對世尊法的推比：『世尊是遍正覺者，法被世尊善說，世尊的弟子僧團是依善而行者。』
<br>　　再者，大德！這裡，我看見某些賢智、聰敏、知異論、犀利的婆羅門，……（中略）屋主……（中略）賢智、聰敏、知異論、犀利的沙門，他們以慧的狀態去破壞我認為的惡見。當他們聽聞：『先生！沙門喬達摩確實將進入某村落或城鎮。』時，他們安排問題：『這是我們去見沙門喬達摩將會問的問題，如果被這樣問，他將這樣回答，我們將這樣論破；如果被那樣問，他將那樣回答，我們將那樣論破。』當他們聽聞：『先生！沙門喬達摩確實已進入某村落或城鎮。』時，他們去見世尊，世尊以法說開示、勸導、鼓勵他們，使之歡喜。世尊以法說開示、勸導、鼓勵他們，使之歡喜後，他們沒問世尊，將從哪裡論破呢？無論如何他們都乞求沙門喬達摩從在家出家，<a onMouseover="note(this,48);">成為非家生活</a>的機會，沙門喬達摩讓他們出家。當在那裡出家後，他們住於隱退、不放逸、熱心、自我努力時，不久，以<a onMouseover="note(this,242);">證智</a>自作證後，在當生中<a onMouseover="note(this,66);">進入後住於</a>那<a onMouseover="note(this,41);">善男子</a>之所以從在家而正確地出家，成為非家生活的<a onMouseover="note(this,381);">梵行</a>無上目標，他們這麼說：『先生！我們確實幾乎完蛋了，先生！我們確實幾乎滅亡了，以前，當非沙門時，我們自稱為沙門，當非婆羅門時，我們自稱為婆羅門，當非阿羅漢時，我們自稱為阿羅漢，現在，我們是沙門，我們是婆羅門，我們是阿羅漢。』大德！這是我對世尊法的推比：『世尊是遍正覺者，法被世尊善說，世尊的弟子僧團是依善而行者。』
<br>　　再者，大德！這兩位<a onMouseover="local(this,7);">梨師達多與富蘭那</a>是[我的]監督者，[吃]我的飯，[用]我的車，我是他們生活的施與者、名聲帶來者，但，他們對我不如對世尊尊敬。大德！從前，當我進軍[攻擊]並測試這兩位梨師達多與富蘭那時，在某個擁擠住處入住，大德！那時，這兩位梨師達多與富蘭那監督者以法談度過大部分夜晚後，頭向世尊[的方向]，腳向我躺下。大德！我這麼想：『先生！實在不可思議啊，先生！實在未曾有啊，先生！這兩位梨師達多與富蘭那是[我的]監督者，[吃]我的飯，[用]我的車，我是他們生活的施與者、名聲帶來者，但，他們對我不如對世尊尊敬，確實，這些尊者在世尊的教導中次第知道更卓越的特質。』大德！這是我對世尊法的推比：『世尊是遍正覺者，法被世尊善說，世尊的弟子僧團是依善而行者。』
<br>　　再者，大德！世尊是剎帝利，我也是剎帝利；世尊是憍薩羅人，我也是憍薩羅人；世尊八十歲，我也八十歲。凡世尊是剎帝利，我也是剎帝利；世尊是憍薩羅人，我也是憍薩羅人；世尊八十歲，我也八十歲者，大德！以這樣的機會，我對世尊作最高的敬禮，表示友好。
<br>　　好了，大德！現在我們要走了，我們很忙，有很多該做的事。」
<br>　　「大王！現在，<a onMouseover="note(this,84);">你考量適當的時間</a>吧。」
<br>　　那時，憍薩羅國波斯匿王起座向世尊<a onMouseover="note(this,46);">問訊</a>，然後作<a onMouseover="note(this,47);">右繞</a>，接著離開。
<br>　　那時，當憍薩羅國波斯匿王離去不久時，世尊召喚比丘們：
<br>　　「比丘們！這位憍薩羅國波斯匿王說了<a onMouseover="local(this,8);">法的塔廟</a>後起座離開，比丘們！你們要學習法的塔廟，比丘們！你們要學得法的塔廟，比丘們！你們要憶持法的塔廟，比丘們！法的塔廟是具利益的，[是]<a onMouseover="note(this,446);">梵行的基礎</a>。」
<br>　　這就是世尊所說，悅意的那些比丘歡喜世尊所說。
<br>　　法的塔廟經第九終了。
<br>
</div>
</div>
<div id="east">
<div class="pali">
MN.89/(9) Dhammacetiyasuttaṃ
<br>　　 364. Evaṃ me sutaṃ– ekaṃ samayaṃ bhagavā sakkesu viharati medāḷupaṃ nāma sakyānaṃ nigamo. Tena kho pana samayena rājā pasenadi kosalo nagarakaṃ anuppatto hoti kenacideva karaṇīyena. Atha kho rājā pasenadi kosalo dīghaṃ kārāyanaṃ āmantesi– “yojehi, samma kārāyana, bhadrāni bhadrāni yānāni, uyyānabhūmiṃ gacchāma subhūmiṃ dassanāyā”ti. “Evaṃ, devā”ti kho dīgho kārāyano rañño pasenadissa kosalassa paṭissutvā bhadrāni bhadrāni yānāni yojāpetvā rañño pasenadissa kosalassa paṭivedesi– “yuttāni kho te, deva, bhadrāni bhadrāni yānāni. Yassadāni kālaṃ maññasī”ti. Atha kho rājā pasenadi kosalo bhadraṃ yānaṃ abhiruhitvā bhadrehi bhadrehi yānehi nagarakamhā niyyāsi mahaccā rājānubhāvena. Yena ārāmo tena pāyāsi. Yāvatikā yānassa bhūmi yānena gantvā yānā paccorohitvā pattikova ārāmaṃ pāvisi. Addasā kho rājā pasenadi kosalo ārāme jaṅghāvihāraṃ anucaṅkamamāno anuvicaramāno rukkhamūlāni pāsādikāni pasādanīyāni appasaddāni appanigghosāni vijanavātāni manussarāhasseyyakāni paṭisallānasāruppāni. Disvāna bhagavantaṃyeva ārabbha sati udapādi– “imāni kho tāni rukkhamūlāni pāsādikāni pasādanīyāni appasaddāni appanigghosāni vijanavātāni manussarāhasseyyakāni paṭisallānasāruppāni, yattha sudaṃ mayaṃ taṃ bhagavantaṃ payirupāsāma arahantaṃ sammāsambuddhan”ti.
<br>　　 365. Atha kho rājā pasenadi kosalo dīghaṃ kārāyanaṃ āmantesi– “imāni kho, samma kārāyana, tāni rukkhamūlāni pāsādikāni pasādanīyāni appasaddāni appanigghosāni vijanavātāni manussarāhasseyyakāni paṭisallānasāruppāni, yattha sudaṃ mayaṃ taṃ bhagavantaṃ payirupāsāma arahantaṃ sammāsambuddhaṃ. Kahaṃ nu kho, samma kārāyana, etarahi so bhagavā viharati arahaṃ sammāsambuddho”ti? “Atthi, mahārāja, medāḷupaṃ nāma sakyānaṃ nigamo. Tattha so bhagavā etarahi viharati arahaṃ sammāsambuddho”ti. “Kīvadūre pana, samma kārāyana nagarakamhā medāḷupaṃ nāma sakyānaṃ nigamo hotī”ti? “Na dūre, mahārāja; tīṇi yojanāni; sakkā divasāvasesena gantun”ti. “Tena hi, samma kārāyana, yojehi bhadrāni bhadrāni yānāni, gamissāma mayaṃ taṃ bhagavantaṃ dassanāya arahantaṃ sammāsambuddhan”ti. “Evaṃ, devā”ti kho dīgho kārāyano rañño pasenadissa kosalassa paṭissutvā bhadrāni bhadrāni yānāni yojāpetvā rañño pasenadissa kosalassa paṭivedesi– “yuttāni kho te, deva, bhadrāni bhadrāni yānāni. Yassadāni kālaṃ maññasī”ti. Atha kho rājā pasenadi kosalo bhadraṃ yānaṃ abhiruhitvā bhadrehi bhadrehi yānehi nagarakamhā yena medāḷupaṃ nāma sakyānaṃ nigamo tena pāyāsi. Teneva divasāvasesena medāḷupaṃ nāma sakyānaṃ nigamaṃ sampāpuṇi. Yena ārāmo tena pāyāsi. Yāvatikā yānassa bhūmi yānena gantvā yānā paccorohitvā pattikova ārāmaṃ pāvisi.
<br>　　 366. Tena kho pana samayena sambahulā bhikkhū abbhokāse caṅkamanti. Atha kho rājā pasenadi kosalo yena te bhikkhū tenupasaṅkami; upasaṅkamitvā te bhikkhū etadavoca– “kahaṃ nu kho, bhante, etarahi so bhagavā viharati arahaṃ sammāsambuddho? Dassanakāmā hi mayaṃ taṃ bhagavantaṃ arahantaṃ sammāsambuddhan”ti. “Eso, mahārāja, vihāro saṃvutadvāro. Tena appasaddo upasaṅkamitvā ataramāno āḷindaṃ pavisitvā ukkāsitvā aggaḷaṃ ākoṭehi. Vivarissati bhagavā te dvāran”ti. Atha kho rājā pasenadi kosalo tattheva khaggañca uṇhīsañca dīghassa kārāyanassa pādāsi. Atha kho dīghassa kārāyanassa etadahosi– “rahāyati kho dāni rājā, idheva dāni mayā ṭhātabban”ti. Atha kho rājā pasenadi kosalo yena so vihāro saṃvutadvāro tena appasaddo upasaṅkamitvā ataramāno āḷindaṃ pavisitvā ukkāsitvā aggaḷaṃ ākoṭesi. Vivari bhagavā dvāraṃ. Atha kho rājā pasenadi kosalo vihāraṃ pavisitvā bhagavato pādesu sirasā nipatitvā bhagavato pādāni mukhena ca paricumbati, pāṇīhi ca parisambāhati, nāmañca sāveti– “rājāhaṃ, bhante, pasenadi kosalo; rājāhaṃ, bhante, pasenadi kosalo”ti.
<br>　　 367. “Kiṃ pana tvaṃ, mahārāja, atthavasaṃ sampassamāno imasmiṃ sarīre evarūpaṃ paramanipaccakāraṃ karosi, mittūpahāraṃ upadaṃsesī”ti? “Atthi kho me, bhante, bhagavati dhammanvayo ‘hoti sammāsambuddho bhagavā, svākkhāto bhagavatā dhammo, suppaṭipanno bhagavato sāvakasaṅgho’ti. Idhāhaṃ, bhante, passāmi eke samaṇabrāhmaṇe pariyantakataṃ brahmacariyaṃ carante dasapi vassāni, vīsampi vassāni, tiṃsampi vassāni, cattārīsampi vassāni. Te aparena samayena sunhātā suvilittā kappitakesamassū pañcahi kāmaguṇehi samappitā samaṅgībhūtā paricārenti. Idha panāhaṃ, bhante, bhikkhū passāmi yāvajīvaṃ āpāṇakoṭikaṃ paripuṇṇaṃ parisuddhaṃ brahmacariyaṃ carante. Na kho panāhaṃ, bhante, ito bahiddhā aññaṃ evaṃ paripuṇṇaṃ parisuddhaṃ brahmacariyaṃ samanupassāmi. Ayampi kho me, bhante, bhagavati dhammanvayo hoti– ‘sammāsambuddho bhagavā, svākkhāto bhagavatā dhammo, suppaṭipanno bhagavato sāvakasaṅgho”ti.
<br>　　 368. “Puna caparaṃ, bhante, rājānopi rājūhi vivadanti, khattiyāpi khattiyehi vivadanti, brāhmaṇāpi brāhmaṇehi vivadanti, gahapatayopi gahapatīhi vivadanti, mātāpi puttena vivadati, puttopi mātarā vivadati, pitāpi puttena vivadati, puttopi pitarā vivadati, bhātāpi bhaginiyā vivadati bhaginīpi bhātarā vivadati, sahāyopi sahāyena vivadati. Idha panāhaṃ, bhante, bhikkhū passāmi samagge sammodamāne avivadamāne khīrodakībhūte aññamaññaṃ piyacakkhūhi sampassante viharante. Na kho panāhaṃ, bhante, ito bahiddhā aññaṃ evaṃ samaggaṃ parisaṃ samanupassāmi. Ayampi kho me, bhante, bhagavati dhammanvayo hoti– ‘sammāsambuddho bhagavā, svākkhāto bhagavatā dhammo, suppaṭipanno bhagavato sāvakasaṅgho’ti.
<br>　　 369. “Puna caparāhaṃ, bhante, ārāmena ārāmaṃ, uyyānena uyyānaṃ anucaṅkamāmi anuvicarāmi. Sohaṃ tattha passāmi eke samaṇabrāhmaṇe kise lūkhe dubbaṇṇe uppaṇḍuppaṇḍukajāte dhamanisanthatagatte, na viya maññe cakkhuṃ bandhante janassa dassanāya. Tassa mayhaṃ, bhante, etadahosi– ‘addhā ime āyasmanto anabhiratā vā brahmacariyaṃ caranti, atthi vā tesaṃ kiñci pāpaṃ kammaṃ kataṃ paṭicchannaṃ; tathā hi ime āyasmanto kisā lūkhā dubbaṇṇā uppaṇḍuppaṇḍukajātā dhamanisanthatagattā, na viya maññe cakkhuṃ bandhanti janassa dassanāyā’ti. Tyāhaṃ upasaṅkamitvā evaṃ vadāmi– ‘kiṃ nu kho tumhe āyasmanto kisā lūkhā dubbaṇṇā uppaṇḍuppaṇḍukajātā dhamanisanthatagattā, na viya maññe cakkhuṃ bandhatha janassa dassanāyā’ti? Te evamāhaṃsu– ‘bandhukarogo no, mahārājā’ti. Idha panāhaṃ, bhante, bhikkhū passāmi haṭṭhapahaṭṭhe udaggudagge abhiratarūpe pīṇindriye appossukke pannalome paradattavutte migabhūtena cetasā viharante. Tassa mayhaṃ, bhante, etadahosi– ‘addhā ime āyasmanto tassa bhagavato sāsane uḷāraṃ pubbenāparaṃ visesaṃ jānanti; tathā hi ime āyasmanto haṭṭhapahaṭṭhā udaggudaggā abhiratarūpā pīṇindriyā appossukkā pannalomā paradattavuttā migabhūtena cetasā viharantī’ti. Ayampi kho me, bhante, bhagavati dhammanvayo hoti– ‘sammāsambuddho bhagavā, svākkhāto bhagavatā dhammo, suppaṭipanno bhagavato sāvakasaṅgho’ti.
<br>　　 370. “Puna caparāhaṃ, bhante, rājā khattiyo muddhāvasitto; pahomi ghātetāyaṃ vā ghātetuṃ, jāpetāyaṃ vā jāpetuṃ, pabbājetāyaṃ vā pabbājetuṃ Tassa mayhaṃ, bhante, aḍḍakaraṇe nisinnassa antarantarā kathaṃ opātenti. Sohaṃ na labhāmi– ‘mā me bhonto aḍḍakaraṇe nisinnassa antarantarā kathaṃ opātetha, kathāpariyosānaṃ me bhonto āgamentū’ti. Tassa mayhaṃ, bhante, antarantarā kathaṃ opātenti. Idha panāhaṃ, bhante, bhikkhū passāmi; yasmiṃ samaye bhagavā anekasatāya parisāya dhammaṃ deseti, neva tasmiṃ samaye bhagavato sāvakānaṃ khipitasaddo vā hoti ukkāsitasaddo vā. Bhūtapubbaṃ, bhante, bhagavā anekasatāya parisāya dhammaṃ deseti. Tatraññataro bhagavato sāvako ukkāsi. Tamenaṃ aññataro sabrahmacārī jaṇṇukena ghaṭṭesi– ‘appasaddo āyasmā hotu, māyasmā saddamakāsi; satthā no bhagavā dhammaṃ desetī’ti. Tassa mayhaṃ, bhante, etadahosi– ‘acchariyaṃ vata, bho, abbhutaṃ vata, bho! Adaṇḍena vata kira, bho, asatthena evaṃ suvinītā parisā bhavissatī’ti! Na kho panāhaṃ, bhante, ito bahiddhā aññaṃ evaṃ suvinītaṃ parisaṃ samanupassāmi. Ayampi kho me, bhante, bhagavati dhammanvayo hoti– ‘sammāsambuddho bhagavā, svākkhāto bhagavatā dhammo, suppaṭipanno bhagavato sāvakasaṅgho’ti.
<br>　　 371. “Puna caparāhaṃ, bhante, passāmi idhekacce khattiyapaṇḍite nipuṇe kataparappavāde vālavedhirūpe. Te bhindantā maññe caranti paññāgatena diṭṭhigatāni. Te suṇanti– ‘samaṇo khalu, bho, gotamo amukaṃ nāma gāmaṃ vā nigamaṃ vā osarissatī’ti. Te pañhaṃ abhisaṅkharonti– ‘imaṃ mayaṃ pañhaṃ samaṇaṃ gotamaṃ upasaṅkamitvā pucchissāma. Evaṃ ce no puṭṭho evaṃ byākarissati, evamassa mayaṃ vādaṃ āropessāma; evaṃ cepi no puṭṭho evaṃ byākarissati, evampissa mayaṃ vādaṃ āropessāmā’ti. Te suṇanti – ‘samaṇo khalu, bho, gotamo amukaṃ nāma gāmaṃ vā nigamaṃ vā osaṭo’ti. Te yena bhagavā tenupasaṅkamanti. Te bhagavā dhammiyā kathāya sandasseti samādapeti samuttejeti sampahaṃseti Te bhagavatā dhammiyā kathāya sandassitā samādapitā samuttejitā sampahaṃsitā na ceva bhagavantaṃ pañhaṃ pucchanti, kuto vādaṃ āropessanti? Aññadatthu bhagavato sāvakā sampajjanti. Ayampi kho me, bhante, bhagavati dhammanvayo hoti– ‘sammāsambuddho bhagavā, svākkhāto bhagavatā dhammo, suppaṭipanno bhagavato sāvakasaṅgho’ti.
<br>　　 372. “Puna caparāhaṃ, bhante, passāmi idhekacce brāhmaṇapaṇḍite …pe… gahapatipaṇḍite …pe… samaṇapaṇḍite nipuṇe kataparappavāde vālavedhirūpe. Te bhindantā maññe caranti paññāgatena diṭṭhigatāni. Te suṇanti– ‘samaṇo khalu, bho, gotamo amukaṃ nāma gāmaṃ vā nigamaṃ vā osarissatī’ti. Te pañhaṃ abhisaṅkharonti– ‘imaṃ mayaṃ pañhaṃ samaṇaṃ gotamaṃ upasaṅkamitvā pucchissāma. Evaṃ ce no puṭṭho evaṃ byākarissati, evamassa mayaṃ vādaṃ āropessāma; evaṃ cepi no puṭṭho evaṃ byākarissati, evampissa mayaṃ vādaṃ āropessāmā’ti. Te suṇanti– ‘samaṇo khalu, bho, gotamo amukaṃ nāma gāmaṃ vā nigamaṃ vā osaṭo’ti. Te yena bhagavā tenupasaṅkamanti. Te bhagavā dhammiyā kathāya sandasseti samādapeti samuttejeti sampahaṃseti. Te bhagavatā dhammiyā kathāya sandassitā samādapitā samuttejitā sampahaṃsitā na ceva bhagavantaṃ pañhaṃ pucchanti, kuto vādaṃ āropessanti? Aññadatthu bhagavantaṃyeva okāsaṃ yācanti agārasmā anagāriyaṃ pabbajjāya. Te bhagavā pabbājeti. Te tathāpabbajitā samānā ekā vūpakaṭṭhā appamattā ātāpino pahitattā viharantā nacirasseva– yassatthāya kulaputtā sammadeva agārasmā anagāriyaṃ pabbajanti tadanuttaraṃ– brahmacariyapariyosānaṃ diṭṭheva dhamme sayaṃ abhiññā sacchikatvā upasampajja viharanti. Te evamāhaṃsu– ‘manaṃ vata, bho, anassāma; manaṃ vata, bho, panassāma’. Mayañhi pubbe assamaṇāva samānā samaṇāmhāti paṭijānimhā, abrāhmaṇāva samānā brāhmaṇāmhāti paṭijānimhā, anarahantova samānā arahantāmhāti paṭijānimhā. ‘Idāni khomha samaṇā, idāni khomha brāhmaṇā, idāni khomha arahanto’ti. Ayampi kho me, bhante, bhagavati dhammanvayo hoti– ‘sammāsambuddho bhagavā, svākkhāto bhagavatā dhammo, suppaṭipanno bhagavato sāvakasaṅgho’ti.
<br>　　 373. “Puna caparāhaṃ, bhante, ime isidattapurāṇā thapatayo mamabhattā mamayānā, ahaṃ nesaṃ jīvikāya dātā, yasassa āhattā; atha ca pana no tathā mayi nipaccakāraṃ karonti yathā bhagavati. Bhūtapubbāhaṃ, bhante, senaṃ abbhuyyāto samāno ime ca isidattapurāṇā thapatayo vīmaṃsamāno aññatarasmiṃ sambādhe āvasathe vāsaṃ upagacchiṃ. Atha kho, bhante, ime isidattapurāṇā thapatayo bahudeva rattiṃ dhammiyā kathāya vītināmetvā, yato ahosi bhagavā tato sīsaṃ katvā maṃ pādato karitvā nipajjiṃsu. Tassa mayhaṃ, bhante, etadahosi– ‘acchariyaṃ vata, bho, abbhutaṃ vata, bho! Ime isidattapurāṇā thapatayo mamabhattā mamayānā, ahaṃ nesaṃ jīvikāya dātā, yasassa āhattā; atha ca pana no tathā mayi nipaccakāraṃ karonti yathā bhagavati. Addhā ime āyasmanto tassa bhagavato sāsane uḷāraṃ pubbenāparaṃ visesaṃ jānantī’ti. Ayampi kho me, bhante, bhagavati dhammanvayo hoti– ‘sammāsambuddho bhagavā, svākkhāto bhagavatā dhammo, suppaṭipanno bhagavato sāvakasaṅgho’ti.
<br>　　 374. “Puna caparaṃ, bhante, bhagavāpi khattiyo, ahampi khattiyo; bhagavāpi kosalo, ahampi kosalo; bhagavāpi āsītiko, ahampi āsītiko. Yampi, bhante, bhagavāpi khattiyo ahampi khattiyo, bhagavāpi kosalo ahampi kosalo, bhagavāpi āsītiko ahampi āsītiko; imināvārahāmevāhaṃ, bhante, bhagavati paramanipaccakāraṃ kātuṃ, mittūpahāraṃ upadaṃsetuṃ. Handa, ca dāni mayaṃ, bhante, gacchāma; bahukiccā mayaṃ bahukaraṇīyā”ti. “Yassadāni tvaṃ, mahārāja, kālaṃ maññasī”ti. Atha kho rājā pasenadi kosalo uṭṭhāyāsanā bhagavantaṃ abhivādetvā padakkhiṇaṃ katvā pakkāmi. Atha kho bhagavā acirapakkantassa rañño pasenadissa kosalassa bhikkhū āmantesi– “eso, bhikkhave, rājā pasenadi kosalo dhammacetiyāni bhāsitvā uṭṭhāyāsanā pakkanto. Uggaṇhatha, bhikkhave, dhammacetiyāni; pariyāpuṇātha, bhikkhave dhammacetiyāni; dhāretha, bhikkhave, dhammacetiyāni. Atthasaṃhitāni, bhikkhave, dhammacetiyāni ādibrahmacariyakānī”ti.
<br>　　 Idamavoca bhagavā. Attamanā te bhikkhū bhagavato bhāsitaṃ abhinandunti.
<br>　　 Dhammacetiyasuttaṃ niṭṭhitaṃ navamaṃ. 
<br>
</div>
</div>
<div id="south">
<div class="comp">
<span class="sutra_name">漢巴經文比對</span>(莊春江作)：
<br>　　<span id="note1">「邑名城(MA.213)；舍衛城(AA)」，南傳作「小城市」(nagarakaṃ)，菩提比丘長老英譯照錄原文。</span>
<br>　　<span id="note4">「法靖(MA.213)」，南傳作「法的推比」(dhammanvayo)，菩提比丘長老英譯為「根據法推斷」(infer according to Dhamma)。</span>
<br>　　<span id="note6">「無為無求(MA.213)」，南傳作「不操心的」(appossukke，另譯為「無關心的；無為的；不活動的；少狂熱的」)，菩提比丘長老英譯為「生活安心」(living at ease)。</span>
<br>　　<span id="note7">「仙餘及宿舊(MA.213)」，南傳作「梨師達多與富蘭那」(isidattapurāṇā)，參看AN.6.44(《雜阿含991經》)。</span>
<br>　　<span id="note8">「法莊嚴(MA.213)」，南傳作「法的塔廟」(dhammacetiyāni，另譯為「法廟；法支提；法制多」)，菩提比丘長老英譯為「對正法值得紀念的事蹟」(monuments to the Dhamma)，並引註釋書的解說，此即「表達對法的崇敬」，當對三寶之一表示崇敬時，同時也對其他兩者表示了崇敬。</span>
<br>　　<span id="note9">「賢智、…」以下整段同MN.27(《中阿含146經》)。</span>
<br>　　<span id="note10">「友好」(mittūpahāraṃ，逐字直譯為「朋友+帶來」)，菩提比丘長老英譯為「友好；友誼」(friendship)，或「提供慈愛」(an offering of loving-kindness, AN.10.30)。</span>
<br>
</div>
</div>
</div>
</body>
</html>
