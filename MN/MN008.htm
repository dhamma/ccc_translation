<html>
<head>
<meta http-equiv="Content-Type" content="text/html; charset=utf-8">
<title>中部8經</title>
<link rel="stylesheet" type="text/css" href="../js/ext/resources/css/ext-all.css">
<script type="text/javascript" src="../js/ext/adapter/ext/ext-base.js"></script>
<script type="text/javascript" src="../js/ext/ext-all.js"></script>
<script type="text/javascript" src="../js/jquery.js"></script>
<script type="text/javascript" src="mn.js"></script>
<link rel="stylesheet" type="text/css" href="sa.css">
<script type="text/javascript">draw_layout();do_some_thing();</script>
</head>

<body>
<div id="notediv"></div>
<div id="north">
<table border="0" cellpadding="0" cellspacing="0" width="900" bgcolor="#EDFFE1">
    <tr>
     <td><div align="right">
   <form name="search_form" action="dm.php"><span style="font-size: 18pt; color: #525000">
 經號：
       <input type="text" name="keyword" style="font-size: 14pt; color: #525000" size="1">
       <input type="submit" name="button1" value="進入" style="font-size: 12pt; background-color: #EDFFE1; color: #003AE8">　　
</form></div></td>
     <td><div align="left">
   <form name="search_form" action="MNsearch.php">
　　<input type="text" name="keyword" style="font-size: 18pt; color: #54547E"  size="10">
 <input type="submit" name="button1" value="檢索" style="font-size: 14pt; background-color: #EDFFE1; color: #003AE8"><span style="font-size: 18pt">
<span class="update_time">(中部8經 <script language="javascript">document.writeln(document.lastModified);</script>更新)</span>
   </form></div></td>
    </tr>
  </table>
</div>
<div style="display: none">
<div id="center">
<div class="nikaya">
<span class="sutra_name">中部8經/削減經</span>(根本法門品[1])(莊春江譯)
<br>　　<a onMouseover="note(this,1);">我聽到這樣</a>：
<br>　　<a onMouseover="note(this,2);">有一次</a>，<a onMouseover="note(this,12);">世尊</a>住在舍衛城祇樹林給孤獨園。
<br>　　那時，<a onMouseover="note(this,200);">尊者</a>大純陀在傍晚時，從<a onMouseover="note(this,92);">靜坐禪修</a>中起來，去見世尊。抵達後，向世尊<a onMouseover="note(this,46);">問訊</a>，接著在一旁坐下。在一旁坐好後，尊者大純陀對世尊這麼說：
<br>　　「<a onMouseover="note(this,45);">大德</a>！這種種見在世間中生起：<a onMouseover="local(this,9);">與我論有關的</a>，或與<a onMouseover="local(this,10);">世界論有關的</a>，大德！<a onMouseover="local(this,11);">只初作意</a>的<a onMouseover="note(this,31);">比丘</a>有這樣見的捨斷嗎？有這樣見的<a onMouseover="note(this,211);">斷念</a>嗎？」
<br>　　「純陀！這種種見在世間中生起：與我論有關的，或與世界論有關的，如果在那些見生起之處、<a onMouseover="local(this,12);">在[那些見]有煩惱潛在趨勢之處</a>、<a onMouseover="local(this,16);">在[那些見]執行之處</a>以正確之慧這樣如實見：『<a onMouseover="note(this,32);">這不是我的</a>，<a onMouseover="note(this,33);">我不是這個</a>，<a onMouseover="note(this,34);">這不是我的真我</a>。』這樣，有這些見的捨斷；這樣，有這些見的斷念。
<br>　　純陀！這是可能的：這裡，如果某些比丘從離欲、離不善法後，<a onMouseover="note(this,66);">進入後住於</a>有尋、<a onMouseover="note(this,175);">有伺</a>，<a onMouseover="note(this,174);">離而生喜、樂</a>的初禪，他這麼想：『我正住於<a onMouseover="local(this,1);">削減</a>。』但，純陀！這在聖者之律中不被稱為削減，這在聖者之律中被稱為在當生中的<a onMouseover="note(this,317);">樂住</a>。
<br>　　純陀！這是可能的：這裡，如果某些比丘以尋與伺的平息，自信，<a onMouseover="note(this,255);">一心</a>，進入後住於無尋、無伺，定而生喜、樂的第二禪，他這麼想：『我正住於削減。』但，純陀！這在聖者之律中不被稱為削減，這在聖者之律中被稱為在當生中的樂住。
<br>　　純陀！這是可能的：這裡，如果某些比丘以喜的<a onMouseover="note(this,77);">褪去</a>與住於平靜，正念、正知，以身體感受樂，進入後住於這聖弟子宣說：『他是平靜、專注、住於樂者』的第三禪，他這麼想：『我正住於削減。』但，純陀！這在聖者之律中不被稱為削減，這在聖者之律中被稱為在當生中的樂住。
<br>　　純陀！這是可能的：這裡，如果某些比丘以樂的捨斷與苦的捨斷，及以之前喜悅與憂的滅沒，進入後住於不苦不樂，<a onMouseover="note(this,494);">由平靜而正念遍淨</a>的第四禪，他這麼想：『我正住於削減。』但，純陀！這在聖者之律中不被稱為削減，這在聖者之律中被稱為在當生中的樂住。
<br>　　純陀！這是可能的：這裡，如果某些比丘<a onMouseover="note(this,490);">以一切色想的超越</a>，以<a onMouseover="note(this,331);">有對想</a>的滅沒，以不作意種種想[而知]：『虛空是無邊的』，進入後住於虛空無邊處，他這麼想：『我正住於削減。』但，純陀！這在聖者之律中不被稱為削減，這在聖者之律中被稱為在當生中的樂住。
<br>　　純陀！這是可能的：這裡，如果某些比丘以一切虛空無邊處的超越[而知]：『識是無邊的』，進入後住於識無邊處，他這麼想：『我正住於削減。』但，純陀！這在聖者之律中不被稱為削減，這在聖者之律中被稱為在當生中的樂住。
<br>　　純陀！這是可能的：這裡，如果某些比丘以一切識無邊處的超越[而知]：『什麼都沒有』，進入後住於<a onMouseover="note(this,533);">無所有處</a>，他這麼想：『我正住於削減。』但，純陀！這在聖者之律中不被稱為削減，這在聖者之律中被稱為在當生中的樂住。
<br>　　純陀！這是可能的：這裡，如果某些比丘以一切無所有處的超越，進入後住於<a onMouseover="note(this,534);">非想非非想處</a>，他這麼想：『我正住於削減。』但，純陀！這在聖者之律中不被稱為削減，這在聖者之律中被稱為在當生中的樂住。
<br>　　又，純陀！這裡，削減應該被你們[這樣]做：『其他[眾生]將是殘害者，在這裡，我們將是不殘害者。』削減應該被[這樣]做。『其他[眾生]將是殺生者，在這裡，我們將是離殺生者。』削減應該被[這樣]做。『其他[眾生]將是<a onMouseover="note(this,104);">未給予而取</a>者，在這裡，我們將是離未給予而取者。』削減應該被[這樣]做。『其他[眾生]將是非<a onMouseover="note(this,381);">梵行</a>者，在這裡，我們將是離非梵行者。』削減應該被[這樣]做。『其他[眾生]將是<a onMouseover="note(this,106);">妄語</a>者，在這裡，我們將是離妄語者。』削減應該被[這樣]做。『其他[眾生]將是<a onMouseover="note(this,234);">離間語</a>者，在這裡，我們將是離離間語者。』削減應該被[這樣]做。『其他[眾生]將是<a onMouseover="note(this,235);">粗惡語</a>者，在這裡，我們將是離<a onMouseover="note(this,235);">粗惡語</a>者。』削減應該被[這樣]做。『其他[眾生]將是<a onMouseover="note(this,236);">雜穢語</a>者，在這裡，我們將是離雜穢語者。』削減應該被[這樣]做。『其他[眾生]將是<a onMouseover="note(this,435);">貪婪者</a>，在這裡，我們將是不貪婪者。』削減應該被做。『其他[眾生]將是瞋害心者，在這裡，我們將是無瞋害心者。』削減應該被做。『其他[眾生]將是邪見者，在這裡，我們將是正見者。』削減應該被[這樣]做。『其他[眾生]將是邪志者，在這裡，我們將是正志者。』削減應該被[這樣]做。『其他[眾生]將是邪語者，在這裡，我們將是正語者。』削減應該被[這樣]做。『其他[眾生]將是邪業者，在這裡，我們將是正業者。』削減應該被[這樣]做。『其他[眾生]將是邪命者，在這裡，我們將是正命者。』削減應該被[這樣]做。『其他[眾生]將是邪精進者，在這裡，我們將是正精進者。』削減應該被[這樣]做。『其他[眾生]將是邪念者，在這裡，我們將是正念者。』削減應該被[這樣]做。『其他[眾生]將是邪定者，在這裡，我們將是正定者。』削減應該被[這樣]做。『其他[眾生]將是<a onMouseover="note(this,325);">邪智</a>者，在這裡，我們將是正智者。』削減應該被[這樣]做。『其他[眾生]將是<a onMouseover="note(this,326);">邪解脫</a>者，在這裡，我們將是正解脫者。』削減應該被[這樣]做。『其他[眾生]將是被惛沈睡眠纏縛者，在這裡，我們將是離惛沈睡眠者。』削減應該被[這樣]做。『其他[眾生]將是掉舉者，在這裡，我們將是不掉舉者。』削減應該被[這樣]做。『其他[眾生]將是疑者，在這裡，我們將是脫離疑者。』削減應該被做。『其他[眾生]將是容易憤怒者，在這裡，我們將是無憤怒者。』削減應該被做。『其他[眾生]將是怨恨者，在這裡，我們將是不怨恨者。』削減應該被[這樣]做。『其他[眾生]將是藏惡者，在這裡，我們將是不藏惡者。』削減應該被[這樣]做。『其他[眾生]將是欺瞞者，在這裡，我們將是不欺瞞者。』削減應該被[這樣]做。『其他[眾生]將是嫉妒者，在這裡，我們將是不嫉妒者。』削減應該被[這樣]做。『其他[眾生]將是慳吝者，在這裡，我們將是不慳吝者。』削減應該被[這樣]做。『其他[眾生]將是狡猾者，在這裡，我們將是不狡猾者。』削減應該被[這樣]做。『其他[眾生]將是偽詐者，在這裡，我們將是不偽詐者。』削減應該被[這樣]做。『其他[眾生]將是剛愎者，在這裡，我們將是不剛愎者。』削減應該被[這樣]做。『其他[眾生]將是<a onMouseover="local(this,3);">極慢者</a>，在這裡，我們將是不極慢者。』削減應該被[這樣]做。『其他[眾生]將是<a onMouseover="note(this,582);">難順從糾正者</a>，在這裡，我們將是易順從糾正者。』削減應該被[這樣]做。『其他[眾生]將是惡朋友，在這裡，我們將是善朋友。』削減應該被[這樣]做。『其他[眾生]將是放逸者，在這裡，我們將是不放逸者。』削減應該被[這樣]做。『其他[眾生]將是無信者，在這裡，我們將是有信者。』削減應該被[這樣]做。『其他[眾生]將是無慚者，在這裡，我們將是有慚者。』削減應該被[這樣]做。『其他[眾生]將是無愧者，在這裡，我們將是有愧者。』削減應該被[這樣]做。『其他[眾生]將是少聞者，在這裡，我們將是多聞者。』削減應該被[這樣]做。『其他[眾生]將是懈怠者，在這裡，我們將是活力已被發動者。』削減應該被[這樣]做。『其他[眾生]將是念已忘失者，在這裡，我們將是<a onMouseover="note(this,341);">念已現前</a>者。』削減應該被[這樣]做。『其他[眾生]將是劣慧者，在這裡，我們將是慧具足者。』削減應該被[這樣]做。『其他[眾生]將是固執己見、倔強、難棄捨者，在這裡，我們將是不固執己見、不倔強、容易棄捨者。』削減應該被[這樣]做。
<br>　　純陀！我說心在善法上<a onMouseover="local(this,5);">生起</a>是非常有用的，更不用說以身、言語遵奉。純陀！因此，在這裡，應該使心生起：『其他[眾生]將是殘害者，在這裡，我們將是不殘害者。』應該使心生起：『其他[眾生]將是殺生者，在這裡，我們將是離殺生者。』……應該使心生起：『其他[眾生]將是固執己見、倔強、難棄捨者，在這裡，我們將是不固執己見、不倔強、容易棄捨者。』
<br>　　純陀！猶如會有為了回避不平整道路的其他平整道路，或猶如會有為了回避<a onMouseover="local(this,6);">不平整渡場</a>的其他平整渡場。同樣的，純陀！對殘害的男子來說，有為了回避的不殘害。對殺生的男子來說，有為了回避的離殺生。對未給予而取的男子來說，有為了回避的離未給予而取。對妄語的男子來說，有為了回避的離妄語。對離間語的男子來說，有為了回避的離離間語。對粗惡語的男子來說，有為了回避的離粗惡語。對雜穢語的男子來說，有為了回避的離雜穢語。對貪婪的男子來說，有為了回避的不貪婪。對有瞋害心的男子來說，有為了回避的無惡意。對邪見的男子來說，有為了回避的正見。對邪志的男子來說，有為了回避的正志。對邪語的男子來說，有為了回避的正語。對邪業的男子來說，有為了回避的正業。對邪命的男子來說，有為了回避的正命。對邪精進的男子來說，有為了回避的正精進。對邪念的男子來說，有為了回避的正念。對邪定的男子來說，有為了回避的正定。對邪智的男子來說，有為了回避的正智。對邪解脫的男子來說，有為了回避的正解脫。對被惛沈睡眠纏縛的男子來說，有為了回避的離惛沈睡眠。對<a onMouseover="local(this,4);">掉舉的</a>男子來說，有為了回避的不掉舉。對疑的男子來說，有為了回避的脫離疑。對容易憤怒的男子來說，有為了回避的無憤怒。對怨恨的男子來說，有為了回避的不怨恨。對藏惡的男子來說，有為了回避的不藏惡。對欺瞞的男子來說，有為了回避的不欺瞞。對嫉妒的男子來說，有為了回避的不嫉妒。對慳吝的男子來說，有為了回避的不慳吝。對狡猾的男子來說，有為了回避的不狡猾。對偽詐的男子來說，有為了回避的不偽詐。對剛愎的男子來說，有為了回避的不剛愎。對極慢的男子來說，有為了回避的不極慢。對難順從糾正的男子來說，有為了回避的易順從糾正。對惡朋友，有為了回避的善朋友。對放逸的男子來說，有為了回避的不放逸。對無信的男子來說，有為了回避的有信。對無慚的男子來說，有為了回避的有慚。對無愧的男子來說，有為了回避的有愧。對少聞的男子來說，有為了回避的多聞。對懈怠的男子來說，有為了回避的活力激發。對念已忘失的男子來說，有為了回避的念已現前。對劣慧的男子來說，有為了回避的慧具足。對固執己見、倔強、難棄捨的男子來說，有為了回避的不固執己見、不倔強、容易棄捨。
<br>　　純陀！猶如凡任何不善法，他們全都走向下方；凡任何善法，他們全都走向上方。同樣的，純陀！對殘害的男子來說，有為了向上方的不殘害。對殺生的男子來說，有為了向上方的離殺生。……（中略）對固執己見、倔強、難棄捨的男子來說，有為了向上方的不固執己見、不倔強、容易棄捨。
<br>　　純陀！『自己是陷入泥沼者而將拉出其他陷入泥沼者。』這是不可能的；純陀！『自己是未陷入泥沼者而將拉出其他陷入泥沼者。』這是可能的。純陀！『自己是未調御、未受訓練、<a onMouseover="local(this,7);">未般涅槃者</a>而將使其他人調御、訓練、般涅槃。』這是不可能的；『自己是已調御、已受訓練、般涅槃者而將使其他人調御、訓練、般涅槃。』這是可能的。同樣的，純陀！對殘害的男子來說，有<a onMouseover="local(this,17);">為了般涅槃</a>的不殘害。對殺生的男子來說，有為了般涅槃的離殺生。對未給予而取的男子來說，有為了般涅槃的離未給予而取。對妄語的男子來說，有為了般涅槃的離妄語。對離間語的男子來說，有為了般涅槃的離離間語。對粗惡語的男子來說，有為了般涅槃的離粗惡語。對雜穢語的男子來說，有為了般涅槃的離雜穢語。對貪婪的男子來說，有為了般涅槃的不貪婪。對有瞋害心的男子來說，有為了般涅槃的無惡意。對邪見的男子來說，有為了般涅槃的正見。對邪志的男子來說，有為了般涅槃的正志。對邪語的男子來說，有為了般涅槃的正語。對邪業的男子來說，有為了般涅槃的正業。對邪命的男子來說，有為了般涅槃的正命。對邪精進的男子來說，有為了般涅槃的正精進。對邪念的男子來說，有為了般涅槃的正念。對邪定的男子來說，有為了般涅槃的正定。對邪智的男子來說，有為了般涅槃的正智。對邪解脫的男子來說，有為了般涅槃的正解脫。對被惛沈睡眠纏縛的男子來說，有為了般涅槃的離惛沈睡眠。對掉舉的男子來說，有為了般涅槃的不掉舉。對疑的男子來說，有為了般涅槃的脫離疑。對容易憤怒的男子來說，有為了般涅槃的無憤怒。對怨恨的男子來說，有為了般涅槃的不怨恨。對藏惡的男子來說，有為了般涅槃的不藏惡。對欺瞞的男子來說，有為了般涅槃的不欺瞞。對嫉妒的男子來說，有為了般涅槃的不嫉妒。對慳吝的男子來說，有為了般涅槃的不慳吝。對狡猾的男子來說，有為了般涅槃的不狡猾。對偽詐的男子來說，有為了般涅槃的不偽詐。對剛愎的男子來說，有為了般涅槃的不剛愎。對極慢的男子來說，有為了般涅槃的不極慢。對難順從糾正的男子來說，有為了般涅槃的易順從糾正。對惡朋友，有為了般涅槃的善朋友。對放逸的男子來說，有為了般涅槃的不放逸。對無信的男子來說，有為了般涅槃的有信。對無慚的男子來說，有為了般涅槃的有慚。對無愧的男子來說，有為了般涅槃的有愧。對少聞的男子來說，有為了般涅槃的多聞。對懈怠的男子來說，有為了般涅槃的活力激發。對念已忘失的男子來說，有為了般涅槃的念已現前。對劣慧的男子來說，有為了般涅槃的慧具足。對固執己見、倔強、難棄捨的男子來說，有為了般涅槃的不固執己見、不倔強、容易棄捨。
<br>　　像這樣，純陀！削減法門已被我教導，心的生起法門已被我教導，<a onMouseover="local(this,8);">回避法門</a>已被我教導，向上方法門已被我教導，般涅槃法門已被我教導，純陀！凡依憐愍對弟子有益的<a onMouseover="note(this,145);">大師</a>，出自憐愍所應作的，我已為你們做了。純陀！有這些樹下、這些空屋，純陀！你們要禪修！不要放逸，不要以後變得後悔，這是我們對你們的教誡。」
<br>　　這就是世尊所說，悅意的尊者大純陀歡喜世尊所說。
<br>　　『<a onMouseover="local(this,14);">被說的四十四句</a>，以<a onMouseover="local(this,15);">五節教導</a>，
<br>　　名為削減經，甚深似大海。』
<br>　　削減經第八終了。
<br>
</div>
</div>
<div id="east">
<div class="pali">
MN.8/(8) Sallekhasuttaṃ
<br>　　 81. Evaṃ me sutaṃ– ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho āyasmā mahācundo sāyanhasamayaṃ paṭisallānā vuṭṭhito yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā mahācundo bhagavantaṃ etadavoca– “yā imā, bhante, anekavihitā diṭṭhiyo loke uppajjanti– attavādapaṭisaṃyuttā vā lokavādapaṭisaṃyuttā vā– ādimeva nu kho, bhante, bhikkhuno manasikaroto evametāsaṃ diṭṭhīnaṃ pahānaṃ hoti, evametāsaṃ diṭṭhīnaṃ paṭinissaggo hotī”ti?
<br>　　 82. “Yā imā, cunda, anekavihitā diṭṭhiyo loke uppajjanti– attavādapaṭisaṃyuttā vā lokavādapaṭisaṃyuttā vā – yattha cetā diṭṭhiyo uppajjanti yattha ca anusenti yattha ca samudācaranti taṃ ‘netaṃ mama, nesohamasmi, na me so attā’ti– evametaṃ yathābhūtaṃ sammappaññā passato evametāsaṃ diṭṭhīnaṃ pahānaṃ hoti, evametāsaṃ diṭṭhīnaṃ paṭinissaggo hoti.
<br>　　 “Ṭhānaṃ kho panetaṃ, cunda, vijjati yaṃ idhekacco bhikkhu vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja vihareyya. Tassa evamassa– ‘sallekhena viharāmī’ti. Na kho panete, cunda, ariyassa vinaye sallekhā vuccanti. Diṭṭhadhammasukhavihārā ete ariyassa vinaye vuccanti.
<br>　　 “Ṭhānaṃ kho panetaṃ, cunda, vijjati yaṃ idhekacco bhikkhu vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja vihareyya. Tassa evamassa– ‘sallekhena viharāmī’ti. Na kho panete, cunda, ariyassa vinaye sallekhā vuccanti. Diṭṭhadhammasukhavihārā ete ariyassa vinaye vuccanti.
<br>　　 “Ṭhānaṃ kho panetaṃ, cunda, vijjati yaṃ idhekacco bhikkhu pītiyā ca virāgā upekkhako ca vihareyya, sato ca sampajāno sukhañca kāyena paṭisaṃvedeyya, yaṃ taṃ ariyā ācikkhanti– ‘upekkhako satimā sukhavihārī’ti tatiyaṃ jhānaṃ upasampajja vihareyya. Tassa evamassa– ‘sallekhena viharāmī’ti. Na kho panete, cunda, ariyassa vinaye sallekhā vuccanti. Diṭṭhadhammasukhavihārā ete ariyassa vinaye vuccanti.
<br>　　 “Ṭhānaṃ kho panetaṃ, cunda, vijjati yaṃ idhekacco bhikkhu sukhassa ca pahānā dukkhassa ca pahānā pubbeva somanassadomanassānaṃ atthaṅgamā adukkhamasuṃ upekkhāsatipārisuddhiṃ catutthaṃ jhānaṃ upasampajja vihareyya. Tassa evamassa– ‘sallekhena viharāmī’ti. Na kho panete, cunda, ariyassa vinaye sallekhā vuccanti. Diṭṭhadhammasukhavihārā ete ariyassa vinaye vuccanti.
<br>　　 “Ṭhānaṃ kho panetaṃ, cunda, vijjati yaṃ idhekacco bhikkhu sabbaso rūpasaññānaṃ samatikkamā, paṭighasaññānaṃ atthaṅgamā, nānattasaññānaṃ amanasikārā, ‘ananto ākāso’ti ākāsānañcāyatanaṃ upasampajja vihareyya. Tassa evamassa– ‘sallekhena viharāmī’ti. Na kho panete, cunda, ariyassa vinaye sallekhā vuccanti. Santā ete vihārā ariyassa vinaye vuccanti.
<br>　　 “Ṭhānaṃ kho panetaṃ, cunda, vijjati yaṃ idhekacco bhikkhu sabbaso ākāsānañcāyatanaṃ samatikkamma ‘anantaṃ viññāṇan’ti viññāṇañcāyatanaṃ upasampajja vihareyya. Tassa evamassa– ‘sallekhena viharāmī’ti. Na kho panete, cunda, ariyassa vinaye sallekhā vuccanti. Santā ete vihārā ariyassa vinaye vuccanti.
<br>　　 “Ṭhānaṃ kho panetaṃ, cunda, vijjati yaṃ idhekacco bhikkhu sabbaso viññāṇañcāyatanaṃ samatikkamma ‘natthi kiñcī’ti ākiñcaññāyatanaṃ upasampajja vihareyya. Tassa evamassa– ‘sallekhena viharāmī’ti. Na kho panete, cunda, ariyassa vinaye sallekhā vuccanti. Santā ete vihārā ariyassa vinaye vuccanti.
<br>　　 “Ṭhānaṃ kho panetaṃ, cunda, vijjati yaṃ idhekacco bhikkhu sabbaso ākiñcaññāyatanaṃ samatikkamma nevasaññānāsaññāyatanaṃ upasampajja vihareyya. Tassa evamassa– ‘sallekhena viharāmī’ti Na kho panete, cunda, ariyassa vinaye sallekhā vuccanti. Santā ete vihārā ariyassa vinaye vuccanti.
<br>　　 83. “Idha kho pana vo, cunda, sallekho karaṇīyo. ‘Pare vihiṃsakā bhavissanti, mayamettha avihiṃsakā bhavissāmā’ti sallekho karaṇīyo. ‘Pare pāṇātipātī bhavissanti, mayamettha pāṇātipātā paṭiviratā bhavissāmā’ti sallekho karaṇīyo. ‘Pare adinnādāyī bhavissanti, mayamettha adinnādānā paṭiviratā bhavissāmā’ti sallekho karaṇīyo. ‘Pare abrahmacārī bhavissanti, mayamettha brahmacārī bhavissāmā’ti sallekho karaṇīyo. ‘Pare musāvādī bhavissanti, mayamettha musāvādā paṭiviratā bhavissāmā’ti sallekho karaṇīyo. ‘Pare pisuṇavācā bhavissanti, mayamettha pisuṇāya vācāya paṭiviratā bhavissāmā’ti sallekho karaṇīyo. ‘Pare pharusavācā bhavissanti, mayamettha pharusāya vācāya paṭiviratā bhavissāmā’ti sallekho karaṇīyo. ‘Pare samphappalāpī bhavissanti, mayamettha samphappalāpā paṭiviratā bhavissāmā’ti sallekho karaṇīyo. ‘Pare abhijjhālū bhavissanti, mayamettha anabhijjhālū bhavissāmā’ti sallekho karaṇīyo. ‘Pare byāpannacittā bhavissanti, mayamettha abyāpannacittā bhavissāmā’ti sallekho karaṇīyo. ‘Pare micchādiṭṭhī bhavissanti, mayamettha sammādiṭṭhī bhavissāmā’ti sallekho karaṇīyo. ‘Pare micchāsaṅkappā bhavissanti, mayamettha sammāsaṅkappā bhavissāmā’ti sallekho karaṇīyo. ‘Pare micchāvācā bhavissanti, mayamettha sammāvācā bhavissāmā’ti sallekho karaṇīyo. ‘Pare micchākammantā bhavissanti, mayamettha sammākammantā bhavissāmā’ti sallekho karaṇīyo. ‘Pare micchā-ājīvā bhavissanti, mayamettha sammā-ājīvā bhavissāmā’ti sallekho karaṇīyo. ‘Pare micchāvāyāmā bhavissanti, mayamettha sammāvāyāmā bhavissāmā’ti sallekho karaṇīyo. ‘Pare micchāsatī bhavissanti, mayamettha sammāsatī bhavissāmā’ti sallekho karaṇīyo. ‘Pare micchāsamādhi bhavissanti, mayamettha sammāsamādhī bhavissāmā’ti sallekho karaṇīyo. ‘Pare micchāñāṇī bhavissanti, mayamettha sammāñāṇī bhavissāmā’ti sallekho karaṇīyo. ‘Pare micchāvimuttī bhavissanti, mayamettha sammāvimuttī bhavissāmā’ti sallekho karaṇīyo.
<br>　　 “‘Pare thīnamiddhapariyuṭṭhitā bhavissanti, mayamettha vigatathīnamiddhā bhavissāmā’ti sallekho karaṇīyo ‘Pare uddhatā bhavissanti, mayamettha anuddhatā bhavissāmā’ti sallekho karaṇīyo. ‘Pare vicikicchī bhavissanti, mayamettha tiṇṇavicikicchā bhavissāmā’ti sallekho karaṇīyo. ‘Pare kodhanā bhavissanti, mayamettha akkodhanā bhavissāmā’ti sallekho karaṇīyo. ‘Pare upanāhī bhavissanti, mayamettha anupanāhī bhavissāmā’ti sallekho karaṇīyo. ‘Pare makkhī bhavissanti mayamettha amakkhī bhavissāmā’ti sallekho karaṇīyo. ‘Pare paḷāsī bhavissanti, mayamettha apaḷāsī bhavissāmā’ti sallekho karaṇīyo. ‘Pare issukī bhavissanti, mayamettha anissukī bhavissāmā’ti sallekho karaṇīyo. ‘Pare maccharī bhavissanti, mayamettha amaccharī bhavissāmā’ti sallekho karaṇīyo. ‘Pare saṭhā bhavissanti, mayamettha asaṭhā bhavissāmā’ti sallekho karaṇīyo. ‘Pare māyāvī bhavissanti, mayamettha amāyāvī bhavissāmā’ti sallekho karaṇīyo. ‘Pare thaddhā bhavissanti, mayamettha atthaddhā bhavissāmā’ti sallekho karaṇīyo. ‘Pare atimānī bhavissanti, mayamettha anatimānī bhavissāmā’ti sallekho karaṇīyo. ‘Pare dubbacā bhavissanti, mayamettha suvacā bhavissāmā’ti sallekho karaṇīyo. ‘Pare pāpamittā bhavissanti, mayamettha kalyāṇamittā bhavissāmā’ti sallekho karaṇīyo. ‘Pare pamattā bhavissanti, mayamettha appamattā bhavissāmā’ti sallekho karaṇīyo. ‘Pare assaddhā bhavissanti, mayamettha saddhā bhavissāmā’ti sallekho karaṇīyo. ‘Pare ahirikā bhavissanti, mayamettha hirimanā bhavissāmā’ti sallekho karaṇīyo. ‘Pare anottāpī bhavissanti, mayamettha ottāpī bhavissāmā’ti sallekho karaṇīyo. ‘Pare appassutā bhavissanti, mayamettha bahussutā bhavissāmā’ti sallekho karaṇīyo. ‘Pare kusītā bhavissanti, mayamettha āraddhavīriyā bhavissāmā’ti sallekho karaṇīyo. ‘Pare muṭṭhassatī bhavissanti, mayamettha upaṭṭhitassatī bhavissāmā’ti sallekho karaṇīyo. ‘Pare duppaññā bhavissanti, mayamettha paññāsampannā bhavissāmā’ti sallekho karaṇīyo. ‘Pare sandiṭṭhiparāmāsī ādhānaggāhī duppaṭinissaggī bhavissanti, mayamettha asandiṭṭhiparāmāsī anādhānaggāhī suppaṭinissaggī bhavissāmā’ti sallekho karaṇīyo.
<br>　　 84. “Cittuppādampi kho ahaṃ, cunda, kusalesu dhammesu bahukāraṃ vadāmi, ko pana vādo kāyena vācāya anuvidhīyanāsu! Tasmātiha, cunda, ‘pare vihiṃsakā bhavissanti, mayamettha avihiṃsakā bhavissāmā’ti cittaṃ uppādetabbaṃ. ‘Pare pāṇātipātī bhavissanti, mayamettha pāṇātipātā paṭiviratā bhavissāmā’ti cittaṃ uppādetabbaṃ…‘pare sandiṭṭhiparāmāsī ādhānaggāhī duppaṭinissaggī bhavissanti, mayamettha asandiṭṭhiparāmāsī anādhānaggāhī suppaṭinissaggī bhavissāmā’ti cittaṃ uppādetabbaṃ.
<br>　　 85. “Seyyathāpi, cunda, visamo maggo assa, tassa añño samo maggo parikkamanāya; seyyathā vā pana, cunda, visamaṃ titthaṃ assa, tassa aññaṃ samaṃ titthaṃ parikkamanāya; evameva kho, cunda, vihiṃsakassa purisapuggalassa avihiṃsā hoti parikkamanāya, pāṇātipātissa purisapuggalassa pāṇātipātā veramaṇī hoti parikkamanāya, adinnādāyissa purisapuggalassa adinnādānā veramaṇī hoti parikkamanāya, abrahmacārissa purisapuggalassa abrahmacariyā veramaṇī hoti parikkamanāya musāvādissa purisapuggalassa musāvādā veramaṇī hoti parikkamanāya, pisuṇavācassa purisapuggalassa pisuṇāya vācāya veramaṇī hoti parikkamanāya, pharusavācassa purisapuggalassa pharusāya vācāya veramaṇī hoti parikkamanāya, samphappalāpissa purisapuggalassa samphappalāpā veramaṇī hoti parikkamanāya, abhijjhālussa purisapuggalassa anabhijjhā hoti parikkamanāya, byāpannacittassa purisapuggalassa abyāpādo hoti parikkamanāya, micchādiṭṭhissa purisapuggalassa sammādiṭṭhi hoti parikkamanāya, micchāsaṅkappassa purisa-puggalassa sammāsaṅkappo hoti parikkamanāya, micchāvācassa purisapuggalassa sammāvācā hoti parikkamanāya, micchākammantassa purisapuggalassa sammākammanto hoti parikkamanāya, micchā-ājīvassa purisapuggalassa sammā-ājīvo hoti parikkamanāya, micchāvāyāmassa purisapuggalassa sammāvāyāmo hoti parikkamanāya, micchāsatissa purisapuggalassa sammāsati hoti parikkamanāya, micchāsamādhissa purisapuggalassa sammāsamādhi hoti parikkamanāya, micchāñāṇissa purisapuggalassa sammāñāṇaṃ hoti parikkamanāya, micchāvimuttissa purisapuggalassa sammāvimutti hoti parikkamanāya.
<br>　　 “Thīnamiddhapariyuṭṭhitassa purisapuggalassa vigatathinamiddhatā hoti parikkamanāya, uddhatassa purisapuggalassa anuddhaccaṃ hoti parikkamanāya, vicikicchissa purisapuggalassa tiṇṇavicikicchatā hoti parikkamanāya, kodhanassa purisapuggalassa akkodho hoti parikkamanāya, upanāhissa purisapuggalassa anupanāho hoti parikkamanāya, makkhissa purisapuggalassa amakkho hoti parikkamanāya, paḷāsissa purisapuggalassa apaḷāso hoti parikkamanāya issukissa purisapuggalassa anissukitā hoti parikkamanāya, maccharissa purisapuggalassa amacchariyaṃ hoti parikkamanāya, saṭhassa purisapuggalassa asāṭheyyaṃ hoti parikkamanāya, māyāvissa purisapuggalassa amāyā hoti parikkamanāya, thaddhassa purisapuggalassa atthaddhiyaṃ hoti parikkamanāya, atimānissa purisapuggalassa anatimāno hoti parikkamanāya, dubbacassa purisapuggalassa sovacassatā hoti parikkamanāya, pāpamittassa purisapuggalassa kalyāṇamittatā hoti parikkamanāya, pamattassa purisapuggalassa appamādo hoti parikkamanāya, assaddhassa purisapuggalassa saddhā hoti parikkamanāya, ahirikassa purisapuggalassa hirī hoti parikkamanāya, anottāpissa purisapuggalassa ottappaṃ hoti parikkamanāya, appassutassa purisapuggalassa bāhusaccaṃ hoti parikkamanāya, kusītassa purisapuggalassa vīriyārambho hoti parikkamanāya, muṭṭhassatissa purisapuggalassa upaṭṭhitassatitā hoti parikkamanāya, duppaññassa purisapuggalassa paññāsampadā hoti parikkamanāya sandiṭṭhiparāmāsi-ādhānaggāhi-duppaṭinissaggissa purisapuggalassa asandiṭṭhiparāmāsi-anādhānaggāhi-suppaṭinissaggitā hoti parikkamanāya.
<br>　　 86. “Seyyathāpi, cunda, ye keci akusalā dhammā sabbe te adhobhāgaṅgamanīyā, ye keci kusalā dhammā sabbe te uparibhāgaṅgamanīyā, evameva kho, cunda, vihiṃsakassa purisapuggalassa avihiṃsā hoti uparibhāgāya, pāṇātipātissa purisapuggalassa pāṇātipātā veramaṇī hoti uparibhāgāya …pe… sandiṭṭhiparāmāsi-ādhānaggāhi-duppaṭinissaggissa purisapuggalassa asandiṭṭhiparāmāsi-anādhānaggāhi-suppaṭinissaggitā hoti uparibhāgāya.
<br>　　 87. “So vata, cunda, attanā palipapalipanno paraṃ palipapalipannaṃ uddharissatīti netaṃ ṭhānaṃ vijjati. So vata, cunda, attanā apalipapalipanno paraṃ palipapalipannaṃ uddharissatīti ṭhānametaṃ vijjati. So vata, cunda, attanā adanto avinīto aparinibbuto paraṃ damessati vinessati parinibbāpessatīti netaṃ ṭhānaṃ vijjati. So vata cunda, attanā danto vinīto parinibbuto paraṃ damessati vinessati parinibbāpessatīti ṭhānametaṃ vijjati. Evameva kho, cunda, vihiṃsakassa purisapuggalassa avihiṃsā hoti parinibbānāya, pāṇātipātissa purisapuggalassa pāṇātipātā veramaṇī hoti parinibbānāya. Adinnādāyissa purisapuggalassa adinnādānā veramaṇī hoti parinibbānāya. Abrahmacārissa purisapuggalassa abrahmacariyā veramaṇī hoti parinibbānāya. Musāvādissa purisapuggalassa musāvādā veramaṇī hoti parinibbānāya. Pisuṇavācassa purisapuggalassa pisuṇāya vācāya veramaṇī hoti parinibbānāya. Pharusavācassa purisapuggalassa pharusāya vācāya veramaṇī hoti parinibbānāya. Samphappalāpissa purisapuggalassa samphappalāpā veramaṇī hoti parinibbānāya. Abhijjhālussa purisapuggalassa anabhijjhā hoti parinibbānāya. Byāpannacittassa purisapuggalassa abyāpādo hoti parinibbānāya. Micchādiṭṭhissa purisapuggalassa sammādiṭṭhi hoti parinibbānāya. Micchāsaṅkappassa purisa-puggalassa sammāsaṅkappo hoti parinibbānāya. Micchāvācassa purisapuggalassa sammāvācā hoti parinibbānāya. Micchākammantassa purisapuggalassa sammākammanto hoti parinibbānāya. Micchā-ājīvassa purisapuggalassa sammā-ājīvo hoti parinibbānāya. Micchāvāyāmassa purisapuggalassa sammāvāyāmo hoti parinibbānāya. Micchāsatissa purisapuggalassa sammāsati hoti parinibbānāya. Micchāsamādhissa purisapuggalassa sammāsamādhi hoti parinibbānāya. Micchāñāṇissa purisapuggalassa sammāñāṇaṃ hoti parinibbānāya. Micchāvimuttissa purisapuggalassa sammāvimutti hoti parinibbānāya.
<br>　　 “Thīnamiddhapariyuṭṭhitassa purisapuggalassa vigatathinamiddhatā hoti parinibbānāya. Uddhatassa purisapuggalassa anuddhaccaṃ hoti parinibbānāya. Vicikicchissa purisapuggalassa tiṇṇavicikicchatā hoti parinibbānāya. Kodhanassa purisapuggalassa akkodho hoti parinibbānāya. Upanāhissa purisapuggalassa anupanāho hoti parinibbānāya. Makkhissa purisapuggalassa amakkho hoti parinibbānāya. Paḷāsissa purisapuggalassa apaḷāso hoti parinibbānāya. Issukissa purisapuggalassa anissukitā hoti parinibbānāya. Maccharissa purisapuggalassa amacchariyaṃ hoti parinibbānāya. Saṭhassa purisapuggalassa asāṭheyyaṃ hoti parinibbānāya. Māyāvissa purisapuggalassa amāyā hoti parinibbānāya. Thaddhassa purisapuggalassa atthaddhiyaṃ hoti parinibbānāya. Atimānissa purisapuggalassa anatimāno hoti parinibbānāya. Dubbacassa purisapuggalassa sovacassatā hoti parinibbānāya. Pāpamittassa purisapuggalassa kalyāṇamittatā hoti parinibbānāya. Pamattassa purisapuggalassa appamādo hoti parinibbānāya. Assaddhassa purisapuggalassa saddhā hoti parinibbānāya. Ahirikassa purisapuggalassa hirī hoti parinibbānāya. Anottāpissa purisapuggalassa ottappaṃ hoti parinibbānāya. Appassutassa purisapuggalassa bāhusaccaṃ hoti parinibbānāya. Kusītassa purisapuggalassa vīriyārambho hoti parinibbānāya. Muṭṭhassatissa purisapuggalassa upaṭṭhitassatitā hoti parinibbānāya. Duppaññassa purisapuggalass paññāsampadā hoti parinibbānāya. Sandiṭṭhiparāmāsi-ādhānaggāhi-duppaṭinissaggissa purisa-puggalassa asandiṭṭhiparāmāsi-anādhānaggāhi-suppaṭinissaggitā hoti parinibbānāya.
<br>　　 88. “Iti kho, cunda, desito mayā sallekhapariyāyo, desito cittuppādapariyāyo, desito parikkamanapariyāyo, desito uparibhāgapariyāyo, desito parinibbānapariyāyo. Yaṃ kho, cunda, satthārā karaṇīyaṃ sāvakānaṃ hitesinā anukampakena anukampaṃ upādāya, kataṃ vo taṃ mayā. ‘Etāni, cunda, rukkhamūlāni, etāni suññāgārāni, jhāyatha, cunda, mā pamādattha, mā pacchāvippaṭisārino ahuvattha’– ayaṃ kho amhākaṃ anusāsanī”ti.
<br>　　 Idamavoca bhagavā. Attamano āyasmā mahācundo bhagavato bhāsitaṃ abhinandīti.
<br>　　 Catuttālīsapadā vuttā, sandhayo pañca desitā;
<br>　　 Sallekho nāma suttanto, gambhīro sāgarūpamoti.
<br>　　 Sallekhasuttaṃ niṭṭhitaṃ aṭṭhamaṃ.
<br>
</div>
</div>
<div id="south">
<div class="comp">
<span class="sutra_name">漢巴經文比對</span>(莊春江作)：
<br>　　<span id="note1">「漸損(MA.91)」，南傳作「削減」(sallekhā，另譯為「損減；漸損；儉約；制欲」)，菩提比丘長老英譯為「削除」(effacement)，並解說，這個詞的原始含意是指苦行或苦行的實行(austerity or ascetic practice)，佛陀用來指徹底的削除或污穢的去除(the radical effacing or removal of defilements)。</span>
<br>　　<span id="note3">「增慢(MA.91)」，南傳作「極慢者」(atimānī，另譯為「過慢者」)，菩提比丘長老英譯為「自大；傲慢」(arrogant)。另參看《中阿含88經》「最上慢」比對</span>
<br>　　<span id="note4">「掉貢高(MA.91)」，南傳作「掉舉的」(uddhatā)，菩提比丘長老英譯為「不安的」(restless)。</span>
<br>　　<span id="note5">「發心(MA.91)」，南傳作「心…生起」(Cittuppādampi)，菩提比丘長老英譯為「心的傾向」(the inclination of mind)。</span>
<br>　　<span id="note6">「惡度(MA.91)」，南傳作「不平整渡場」(visamaṃ titthaṃ，另譯為「險難的渡場」)，菩提比丘長老英譯為「不平整涉水處」(an uneven ford)。</span>
<br>　　<span id="note7">「不般涅槃(MA.91)」，南傳作「未般涅槃者」(aparinibbuto)，菩提比丘長老英譯為「[有污穢]未熄滅」([with defilements] unextinguished)。此段另參看AA.47.9(《增壹阿含426經》)。</span>
<br>　　<span id="note8">「對法(MA.91)」，南傳作「回避法門」(parikkamanapariyāyo)，菩提比丘長老英譯為「迴避之道」(the way of avoidance)。</span>
<br>　　<span id="note9">「與我論有關的」(attavādapaṭisaṃyutt)，菩提比丘長老英譯為「或與我之教義結合」(associated either with doctrines of a self)，並解說，註釋書說此是二十種「有身見」，但也可理解為更多其他相關的教義，如MN.102所說。</span>
<br>　　<span id="note10">「與世界論有關的」(lokavādapaṭisaṃyuttā)，菩提比丘長老英譯為「與世界之教義結合」(associated with doctrines about the world)，並解說，這是諸如世界是常、無常、亦常亦無常、非常非無常；有邊、無邊、亦有邊亦無邊、非有邊非無邊等教義者。</span>
<br>　　<span id="note11">「只初作意」(ādimeva…manasikaroto)，菩提比丘長老英譯為「只初加入(到達)[他的冥想(定)訓練]」(attending only to the beginning [of his meditative training])。</span>
<br>　　<span id="note12">「在[那些見]有煩惱潛在趨勢之處」(yattha ca anusenti)，菩提比丘長老英譯為「有關它們躺在下面[的對象]」([the object] in relation to which they underlie)，並引註釋書的解說，這「處(對象)」(yattha)指五蘊，而「有煩惱潛在趨勢」(anusenti，另譯為「隨眠」，動詞)指經由對那些見持續執取，那些見的凝聚力(gathering strength)。</span>
<br>　　<span id="note14">「被說的四十四句」(Catuttālīsapadā vuttā，疑為catucattāḷīsatipadā vuttā之誤)，菩提比丘長老英譯沒譯。按：此偈應是結集者綜括全經內容的綱領加入的，有攝頌的味道。「四十四句」指「殘害」、……「固執己見、倔強、難棄捨」等四十四項。</span>
<br>　　<span id="note15">「以五節教導」(sandhayo pañca desitā)，菩提比丘長老英譯沒譯。按：「五節」指「削減、心的生起、回避、向上方、般涅槃」等五個段落。</span>
<br>　　<span id="note16">「在[那些見]執行之處」(yattha ca samudācaranti)，菩提比丘長老英譯為「有關它們被運用[的對象]」([the object] in relation to which they are exercised upon)，並引註釋書的解說，這「處(對象)」(yattha)指五蘊，而「執行」(samudācaranti)指身體的獲得或言語的表達(gaining bodily or verbal expression)。</span>
<br>　　<span id="note17">「般涅槃(MA.91)」，南傳作「為了般涅槃」(parinibbānāya)，菩提比丘長老英譯為「依此而熄滅它」(by which to extinguish it)，Nyanaponika長老英譯為「依此而達到[它的]完全澆熄」(by which to attain to the full quenching [of it]) 。</span>
<br>
</div>
</div>
</div>
</body>
</html>
